{{UC}}
'''Архангельский, Александр Андреевич''', композитор, хоронь дирижёр, тонавтыця.
==Эрямо пингезэ==
Чачсь Пензань губерниянь Наровчатонь уездэнь Ташто Тезиково (Старое Тезиково) велесэ 1846-це иень ожоковонь 11-це чистэ.
РСФСР-нь заслуженной артист (1921). Вишка пингстэ эрясь роднянь-раськень кедьсэ Краснослободскойсэ. Прядызе Пензань духовной семинариянть. 1862-це иестэ саезь – Пензасо архиереень хоронь регент. 1870-це иестэ мольсь кунсолыцякс (вольнослушателекс) Санкт-Петербургонь военно-медицинской академияв, секе жо шкане тонавтнесь Технологической институтонь химиянь факультетсэ. Ансяк сонзэ ускизе-саизе музыкась, васняяк церьковансесь. 1873-це иестэ саезь сон ульнесь военной учреждениятнень хоронь регентэкс. 1885 – 1908-це иетнестэ тонавтсь морамо тейтерявань Патриотической институтсо, 1891 – 97-це иетнестэ – Александровской лицейсэ, 1893 – 98-це ды 1904 – 06-це иетнестэ – Екатерининской женской училищасо, 1913 – 19-це иетнестэ – Музыкань институтсо. 1902 – 08-це иетнестэ панжсь хорсо морамонь стякодо курсат. 1880 – 1923-це иетнестэ ветясь сводной хор, конань репертуарсольть духовной песнопеният, истя жо рузонь, славянонь ды западно-европейской раськень (народной) морот. Мейле репертуарось келейгавтовсь рузонь ды европань эрьва кодамо пингень ды лувонь (стилень) духовной музыкасо. Ардтнесь хоронзо марто Россиява ды Европава. 1901-це иестэ Санкт-Петербургсо тейсь морамонь (певческой) благотворительной вейсэндявкс, кона вейсэндясь ошонь весе хортнэнь. 1906-це иестэ саезь – церьковань хоронь ладямонь (эмигрировась) коряс Святейшей синодонь прявт инспектор. 1923-це иестэ тусь лия масторов ды панжсь Прагасо студентэнь рузонь вейсэнь хор, кона композиторонть куломадо мейле кандтнесь лемензэ.

Архангельскоень шкинемазо парсте содавсь эрзянь-мокшонь масторонь духовной куротнесэ. 20-це пингень ушодовомсто паломниктне тешкстнесть Пайгармань Параскево-Вознесенской авань монастырень хоронть ды башка  сень, кода сон морась «Хвалите имя Господне» Архангельскоень песнопениянть. Кода Архангельский композиторось совавтсь церковной литургической морамонтень башка вайгелень ды хоронь группань вейсэ тевс нолдамо (сочетания), ды истя жо совавтсь моравксонтень (мелодикантень) обиходной распевть ды раськень моронь мотивть.

Кулось Прага ошсо, Чехия; калмазь Санкт-Петербургсо.

 

==Сочиненият==

Александр Андреевич Архангельский : Воспоминания современников. Духовно-муз. соч. М., 1999.

 

==Литературась==

* Пенз. епарх. Вед. 1906. № 5 ; 1907. № 9, 12, 13;

* Ткачёв Д. В.  А. А. Архангельский : очерк жизни и деятельности / Д. В. Ткачёв. М. 1974;

* Энциклопедический словарь.  Брокгауз и Эфрон. Биографии. М., 1991. Т. 1. С. 137;

* Пензенская энциклопедия. М., 2001. Е. 3;

* Савин О. М. «…Его имя известно России» / О. М. Савин / / Имя гордое – наровчатцы… Пенза, 2003;

* Пензенский временник любителей старины. Пенза, 2004. Вып. 13. С. 51 – 71; Вып. 14. С. 47 – 56;

* Бояркина Л. Б. Хоровая культура Мордовии: фольклор, традиции, современность : энц. справ. / Л. Б. Бояркина. Саранск, 2006;

* Мордовия, XX век: культурная элита. Саранск, 2013. Ч. 1.

{{Lisj}}

https://ru.wikipedia.org/wiki/%D0%90%D1%80%D1%85%D0%B0%D0%BD%D0%B3%D0%B5%D0%BB%D1%8C%D1%81%D0%BA%D0%B8%D0%B9,_%D0%90%D0%BB%D0%B5%D0%BA%D1%81%D0%B0%D0%BD%D0%B4%D1%80_%D0%90%D0%BD%D0%B4%D1%80%D0%B5%D0%B5%D0%B2%D0%B8%D1%87

http://www.pravenc.ru/text/76438.html

http://www.pravklin.ru/publ/kompozitor_a_a_arkhangelskij_k_170_letiju_so_dnja_rozhdenija_23_oktjabrja_1846_g_16_nojabrja_1924_g/2-1-0-3111

[[Category:Санкт-Петербургонь военно-медицинской академиясо кунсолыцят|А]]
[[Category:Технологической институтонь тонавтницят|А]]
[[Category:тейтерявань Патриотической институтсо тонавтыцят|А]]
[[Category: Музыкань институтонь тонавтыцят|А]]
[[Category:Дирижёрт|А]]
[[Category:Композиторт|А]]
[[Category:Тонавтыцят|А]]
