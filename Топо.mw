Топось те ламо ёндо лезэв режнязь ловсосто ярсамопель. Сон пек сюпав ловсо ашосо, эрьва кодамо витаминсэ ды микроэлементсэ, пек ламо кирди кальцийденть, конась ашти ломанень рунгонь кеместэ аштемазонзо туртов пек эрявиксэкс эсензэ камбразонь ловажатнень кемечист тееманзо кувалма.
 Топонть теемазо - сельгень правтома тев: сатышка(5-6 литрат) режнязь ловсось путови лавшосто палыця тол лангс ды кирдеви малав лаказемемазонзо, зярдо тусто пельксэсь карми кепетеме верев, ды снарты чадомо - топось анок. Толсь мадстеви. Се кедьгестэнть, конасонть пидевсь режнянь ловсось весемесь каяви варяв потмакс марто кедьгес, лиясто сувтемес, лиясто марля эли чуро коцт ланс, ды зярыя шкас кадови, топо ведень чудемазонзо. Зярдо топось тееви сатышка кемекс - инескеть, нолдадо тевс!
