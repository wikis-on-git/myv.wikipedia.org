[[Pilt:Suurõ Munamäe torn 2008 12 27.jpg|250px|thumb|Суур мунамягинь башня 2008-це иень ацамковсто]]

'''Суур мунамягись''' ''(Покш Алпандо)'' [[Эстония|Эстмасторонь]] ды [[Балтиянь масторт|Балтиянь мастортнэнь]] весемеде сэрей пандо. Сэрезэ [[иневедь|иневедьстэ]] 318 метрат. Пандонть тёкшсо ашти перька ванома башня, конась путозель [[1939|1939-це]] иестэ. Башнянть сэрезэ 30 метрат.


==Перька ванома башня==

Пандотёкшсонть уш 5 башнят. Васенцесь путозель 1812-це иестэ. Келянь-кулянь коряс башнять калавтызь, мейсь иневедьсэ укшныця покш венчтненень зыян кандсь <ref>http://www.suurmunamagi.ee/index.php?page=16</ref>. Омбоце башнянть путызе 1870-це иестэ таркань трахтырэнь кирдий. Сэрезэ 8 метраль ды трахтырэнзэ кисэ таркань ломантнень седьс педясь. Башняс кельгиль ансяк 4–5 ломань, аволь кувать аштесь ды уш чувттнэ кармасть ваномантень мешамо.
 
Колмоце башнясь путозель омбоценть лангс, ды башнясь кассь сэрьс 4 метрат.

Нилеце башнясь путозель 1925-це иестэ, зярдо Эстмасторонть эсьмасторксчисэ эрясь. Башнянть кепедизь 3 ковс 17 метрань сэрьс. 

Ветеце башнясь, неенцесь путозель 1939-це иестэ.

<gallery>
Ванмокув:Vaade Suure Munamäe vaatetornist.jpg|Телень пертьпелькс Суур Мунамяги башнясто<br>снимзе: [[Urmas Tartes]]
Ванмокув:Suur munamägi vaade tornist.jpg|Пертьпелькс Суур Мунамяги башнясто 1984-це иестэ.
</gallery>

== Сёрм. ==
* [[Rahmani Jan]], "Kihlkundõ korõmbidõ mäki pääl", [[Uma Leht]] nr. 171, 30.12.2008.

==Ушов сюлмавома пенеть==
*[http://www.suurmunamagi.ee/ Suure Munamäe koduleht]
* Taavi Pae, [http://www.geo.ut.ee/kartool/seminar99/pae.htm Eesti "mägede" kasvamine ja kahanemine erinevate kaartide järgi]
*[http://www.epl.ee/news/eesti/uudse-lasertehnikaga-mootmine-viis-suurelt-munamaelt-meetri.d?id=65800270&utm_campaign=SocialReader&utm_medium=dailyemail&utm_source=socialreader Uudse lasertehnika­ga mõõtmine viis Suurelt Munamäelt meetri], Delfi, 11. märts 2013

[[Категория:Мастортнэнь сэрей таркат|С]]
[[Категория:Эстмасторонь пандт|С]]
 [[Категория:Пандт|C]]
