'''Владимир Николаевич Ма́йнов''' (1845—1888) — рузонь тонавтыця, этнографось, финнэнь-угрань раськетнень содыця, географось. Чачсь 1845 иестэ ожоковонь 26 чистэ (сундерьковонь 7 чистэ) [[Ине-Петрань ош|ошсо]] дворянонь раськесэ. 1865 иестэ прядызе Александрань лемсэ тонавтнема тарканть. Теде мейле кунсолось лекцият историянь ды филологиянь факультетсэ Ине-Петрань ошонь университетсэ.<br>

Важодсь Ярмаконь Министерствасо, Тонавтнемань Министерствасо, артнесь экспедициява.<br>

Тонавтсь  Гельсингфорскоень университетсэ (неень шкань [[Хельсинки]] ош Финнэнь масторсо), Ине-Петрань ошонь кадетэнь 2-це тонавтома таркасо.
1875 иестэ важодсь лиятнень марто «Рузонь Европань пельксэнь этнографиянь коряс карта» лангсо (русск. «Этнографическая карта Европейской России»).
Рузонь географиянь вейсэндявксэнь ломань (''русск. '''Русское географическое общество (РГО)''''', этнографиянь ёндо секретаресь.
Истя жо содави  [[В.Корниевский]] [[псевдоним]] ало. Сёрмадсь 40-де ламо историянь ды географиянь коряс научной сёрмадовкст.
Калмазь Усманонь уездсэ Тамбовонь губерниясо, эсь раськень усадьбасо.<br>


Ламо сёрмадсь эрьва кодамо жанрасо: ардомашкань сёрмадовкст, содавикс ломань ланга сёрмадовкст, саемга [[Н.Н.Миклухо-Маклаень|Н.Н.Миклухо-Маклай]] ланга, Секе шкане ламо мель явсь правань коряс сёрмадозентень. Ульнесь «Живописная Россия» пусмонь редакторонь лездыцякс.<br>


1871 иень ожоковсто кочказель Рузонь географиянь вейсэндявксэнь секретарекс этнографиянь ёндо. Те вейсэндявксэнь фондсо пурназель ламо кедьсэ сёрмадозь текстт. Сёрмадыцякс ульнесть картань теить, этнографт, попт.  В.Н.Майнов ды Д.К.Зеленин путсть ламо вийть не сёрмадовкстнэ улевельть редактировазь. Теде мельга ульнесь нолдазь 4 томсо «Описание рукописей ученого архива ИРГО». Кедьсэ сёрмадозь фондось пек покшоль: ламо лиядсь апак нолда. Этнологиянь коряс В.Н.Майновонь содамочизэ пек покш. <br>

1875 иестэ лиятнень марто кучозель [[Парижев|Париж]], [[Французонь мастор]], географонь конгрессэс.
Конгрессэнтень В.Н.Майнов анокстась вадря этнографиянь коряс невтема, косо невтсь кода эрить Рузонь империясо эрьва кодамо раськень ломанть, те ульнесь этнической карта, конань анокстызе [[А.Ф.Риттих]] академикень комиссиясь. Те пек мельс тусь омбомасторонь содыдейтненень. Васенце раськеютконь форумсо мольсь кортамо Рузонь империянь этнической ёнкс ланга. <br>


В.Н.Майнов сёрмадызе методиканть, конанть коряс эряви пурнамс раськень юридической койть-илат. Тенень сон явсь ламо мель, эрьва вадожемасо сёрмадсь теде. Истямо важодема мольсь аволь ансяк рузонь масторсо, лия масторсо пурнасть [[В.В.Богишичень|В.В.Богишич ]] методикань коряс ды нолдасть важодемат сербэнь, немецень, французонь кельсэ. Тосо кортазель, кода эряви пурнамс славянонь раськетнень коест-иласт. В.Н.Майнов тонавтнизе В.В.Богишичень программанзо эрьва кодамо ёндо ды муинзе лавшо пельксэнзэ.<br>

1875 иестэ В.Н.Майнов «Содамочи» (русск. «Знание») сёрмадовкспусмосо нолдызе «Юридической юрт» (русск. «Юридические корни») эсь программанзо. Тозонь совавтозельть 4 пелькст, косо ванновильть 435 кевкстемат правань коряс.<br>


1877 иестэ В.Н.Майнов ёвтызе мелензэ Рузонь географиянь вейсэндявксэнтень молемс мокшотнень ды эрзятнень юткс тонавтнеме сынст антропологияст ды этнографияст. Вейсэндявксэсь нолдызе ды макссь ярмакт важодема лангс.  1877 иестэ «ИРГОнь кулят» (русск. «Известия ИРГО») пусмосо печатызь экспедициянь проектэнть. <br>

Экспедияциясь ветязель Нижегородской, Самарской, Казанской, Тамбовской ды Пензенской буева. Туемадо икеле В.Н.Майнов тонавтнинзе мокшонь ды эрзянь кельтнень. Те пек лездась важодеманть топавтомсто. Кода сёрмадсь «Историянь кулялопань» (русск. «Исторический вестник») пусмонь С.Н.Шубинский редакторось: «содыдеесь пурнась ламо материалт мордовской раськенть антропологиянь коряс, этнографиянь ёндо, кемемадо, кельде, психологиядо ды натой юридической ёнксонь коряс. Сонсь В.Н.Майновось сёрмадсь, кода экспедициясь мельзэнзэ тусь, пурназель ламо эрявикс материалт». Вана кода теде сёрмады сонсь 
Владимир Николаевич: «пурназель истя ламо материалт, маштован хоть пелензэ ванномс ды путнемс таркава?»<br>

1879 иестэ наукань, литературань ды политикань «Вал» пусмосо В.Н. Майнов нолдызе пурназь материалонь васенце пельксэнть. Рузонь лемесь ульнесь «Очерк юридического быта мордвы»
