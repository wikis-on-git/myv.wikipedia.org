{{Ломанесь
 |лем                  = Павел Любаев
 |оригинальной лем     = 
 |чачома лем           = Павел Кириллович Любаев
 |артовкс              = <!-- Брать только с commons или из ру-wiki, ссылки на другие сервера игнорируются -->
 |артовксонть покшолмазо   = 
 |артовксонть эйсте    = <!-- Должно характеризовать портрет -->
 |важодема ёрокчизе    = сёрмадей, валморозей
 |чачома чись          = 24.12.1919
 |чачома тарка         = {{ЧачомаТарка|Пикшень веле}}, {{ЧачомаТарка|Алоошонь ёнкс}}
 |гражданчи          = {{Масторкоцт|СССР}}
 |кедьалксчи           = {{Масторкоцт|Россиянь Империя}}
 |кулома чись          = 29.08.2013
 |кулома тарка         = {{КуломаТарка|Саранск}}
 |тетязо               =  
 |авазо                = 
 |мирдезэ              = 
 |низэ                 = 
 |эйкакшонзо           = тейтерезэ Наталья Павловна Самаркина
 |Казнеть ды медальть  =Отечественной войнань II-це степенень Орденсэ, «За боевые заслуги», «За оборону Сталинграда» медальтнесэ
 |автограф             = 
 |вальма               = 
 |википурнавкс         = 
}}
'''Любаевень Павел Кириллович''' ( [[1919 ие]] [[ацамковонь 24 чи]]стэ [[Алоошонь ёнкс]]онь Покш Болдина буень [[Пикшень]] велесэ - [[2013 ие]] [[умарьковонь 29 чи]]сте  [[Саранск]] ) — [[Эрзя|эрзянь]] сёрмадей, лия кельстэ ютавтниця валморозей.

==Эстедензэ==
Павел Кириллович Любаев чачсь [[1919 ие]]нь [[ацамковонь 24 чи]]стэ [[Алоошонь ёнкс]]онь Покш Болдина райононь Пикшень велесэ. Чачсь сокицянь-видицянь семиясо. Прядынзе Мордовиянь рабфаконть (1938), Мордовской государственной университетэнть (1961). 1946 иестэ саезь важодсь «Эрзянь коммуна» ды «Ленинэнь киява» газетатнень редакциясо. Мейле 15 иеть — МАССР-нь МВД-сэ. 

== Сёрмадовксонзо ==
Литературань кинзэ ушодызе лия кельстэ ютавтниця поэтэкс-валморозеекс. [[Эрзянь кель]]с ютавтынзе А.С.Пушкинэнь, М.Ю.Лермонтовонь, Н.А.Некрасовонь, Т.Г.Шевченконь стихест. Эсензэ васенце «Тундо» стихотворениязо печатавсь «Ленинэнь киява» газетасонть 1938 иестэнть. 1950 иестэнть жо нолдавсь «Мирэнть кис» пусмось. Тезэ совасть патриотической произведеният ды А.Суриковонь, С.Шипачёвонь, И.Суриковонь ды М.Исаковскоень стихест-морост ютавтовкстнэ. 1970 иетнень прядовомсто ды 80-це иетнень ушодовомсто лиссть эштё зярыя пусмот: «Сквозь свинцовые вихри», «Валдо ведьбайге», «Толбандянь сяткт», «Кемема» ды лият. 1994 иестэнть нолдавсь «Васень теште» художественно-документальной повестесь, кона ёвтни Мордовиясто Советской Союзонь васенце Геройденть И.А. Пожарскойде. 2000 иестэнть поэтэнть лиссь «Сюкпря» стихень пусмось, конась сёрмадозь рузонь ды эрзянь кельтнесэ. Павел Кириллович Любаев Ине Отечественной войнань участник ды казезь Отечественной войнань II-це степенень Орденсэ, «За боевые заслуги», «За оборону Сталинграда» медальтнесэ.
== Неень шкань эрямо лувозо ==
Течи П.К.Любаевень ёрокчиньтеевксэнзэ содасызь аволь ансяк Мордовиясо, ламо вечкицянзо томбалеяк.
Книгатнесэ сёрмадовкстнэ ловныцянть содавтыть ансяк поэтэнть творчестванзо марто, вастовомасонть жо пурнавозтне кармасть содамо Любаевень кода паро ломаненть. Сонзэ тейтерезэ Наталья Павловна Самаркина ёвтнесь кодамо ульнесь тетязо.
{{Цитатань ушодома}} – Монень сон питней аволь ансяк кода писатель, конась совась Мордовиянь литературас, монень сон питней кода малавикс ломань, – мерсь Наталья Павловна. – Сон пек вечкилизе эсь семиянзо: нинзэ Нина Петровнань ды эйкакшонзо. Авам ды тетям пек вечкильть кортамс эрзякс. Тетям эрзянь мазый валсо свал шныль авань пидевксэнзэ-паневксэнзэ, кудосо теезь мазычинть.{{Цитатань пе}}
Минек свал ульнесть ламо инженек, сакшныльть валморозейть, сёрмадейть. Тетянень сеедьстэ сакшныльть Московонь ялганзояк. Истя, весть сась Ирина Соколова композиторось, тетям тень мерсь:
{{Цитатань ушодома}}– Наталья, вант, те содавикс композитор!
Мон ледстинь весень, истямо лем марто кияк арасель. Мезеяк жо эзинь мере, чатьмонинь. Тетям жо мерсь, сон сёрмады мокшэрзянь музыка.Тетям содавикс аволь ансяк кода поэт ды писатель. Сон содавикс кода лия кельстэ эрзянь кельс ютавтыця. Сон ютавтынзе ламот поэттнэнь стихест. Ды тень кис, натой, казевсь медальсэ. 
Кода уш тешкставсь икеле, П.К.Любаев ламо иеть макссь МВД-сэ важодемантень. Ды кода тешкстась сонзэ содыцязо, МР-ва МВД-нть юрсо ветеранонь вейсэндявксонь председателесь А.И.Кондратьев, келя, Павел Кириллович тейсь покш робота. Сонзэ важодема шкатнестэ МВД-нь сотрудниктне ульнесть седе культурнойть, ды тесэ покш путовксозо Любаевень. Сонзэ ланга ледстнематне пек валдот.{{Цитатань пе}}
Истя жо ламо лембе валт Павел Кирилловичте пурнавозтненень ёвтась Россиянь ды Мордовиянь культурань заслуженной роботникесь, журналистэсь Т.М.Ковалёва:
{{Цитатань ушодома}} – Любаевень мон содылия ламо иень перть, – ёвтнесь Татьяна Михайловна. – Весть кода-бути вастовинек мартонзо Ленинэнь куросонть, сонзэ кудонзо маласо. Сон тень мерсь, келя, мон тонь кармавтомат снартнян топавтомс – 90 иетнес эрямс. Ды эрясь арсян секс, ульнесь пек паро ломанекс. Низэяк, Нина Петровна, ульнесь истямо жо паро. Мон яла кевкстнинь, кода сынь вейкест- вейкест муизь. Нина Петровна тень каршо кода-бути мерсь, келя, верьгизтнэ лездасть вастовомс. Тевесь жо ульнесь истя, весть Повадимовасто ютамсто Нина Петровна лангс каявсть верьгизт, ансяк зыян мартонзо эзь лисе. Велесэнть жо кармасть тензэ мереме верьгизэнь алуж. Авазо арсесь-тейсь, тесэ никс кияк а сайсы ды кучизе Пикшень велев патянстэнть. Тосо вастовстькак Павел Любаев марто. Ды вейсэ эрясть 50 ламо иеть.{{Цитатань пе}}

Кулось Павел Кириллович Любаев  [[умарьковонь 29 чи]]сте 2013 иеcте, калмазь [[Саранск]]ойсе.

== Сёрм.: ==
* Ю. Еремина


[[Категория:Эрзянь валморонь ладсийть|Л]]
[[Категория:Эрзянь кель|Л]]
[[Категория:Эрзянь сёрмадейть|Л]]
[[Category:Эрзянь ютавтыцят|Л]]
[[Категория:Эрзякс кортыцят|Л]]
