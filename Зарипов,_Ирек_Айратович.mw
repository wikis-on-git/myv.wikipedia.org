{{ВикиТундо 2019|Сёрмадыця=Vaija|тема=Sports|тема2=|тема3=|мастор=Рузонь мастор|мастор2=|мастор3=}}{{Ломанесь}} 
'''Ирек Айратович Зарипов''' ({{lang-ba|Ирек Айрат улы Зарипов}}; чачсь Эйзюрковонь  27 чистэ [[1983]] [[ие]]стэ, чачома таркась - Стерлитамак, Башкиронь АССР, РСФСР, СССР) — Россиянь сокссо краксниця ды биатлонист. Заслуженной мастер спорта России, нилень кирдань телень  Паралимпийской налксемань чемпион [[2010]] [[ие]]стэ, Ванкувер. 

==Эрямозо==
Ирек Зарипов чачсь [[эйзюрковонь 27 чи]]стэ [[1983]] [[ие]]стэ Стерлитамаксо. Тетянзо-аванзо — Айрат Габдулхаматович ды Василя Мустафиновна Зариповы, важодсть кирпицень теема таркасо.

Школань шкасто Ирек явсь мель сокссо кракснеманень, баскетболсо налксеманень, пильге оскасо налксесь, якась боксов.

2000 иестэ, зярдо тензэ ульнесть 17 иеть понгсь зыянс: мотоцикласо ардомсто вачкодевсь 9-тоннань «МАЗос», больницясо керизь кавонест пильгензэ. Теде мейле кавто иеть аштесь малава апак лыка, мейле кармась мекев совамо формас. 

Пильгевметечинть лангс апак вано прядызе профессиональной лицеенть ды Башкиронь экономикань ды юриспруденциянь колледжэнть. 

Кармась таго явомо мель спортонтень СК «Идельсэ» (васенце тренерэсь — Ф. Н. Габдуллин). 

Ирек кармась вачнеме прясонзо эрьва кодамо спортсо: шожда ды стака атлетикасо, уйкшнемасо,  столень тенниссэ. 2004 иестэ совась Башкортостан Республикань спортонь вейсэндявксос шожда атлетикань коряс. 

Россиянь чемпионатонь пелькстамосо  теевсь содавиксэкс прявт тренер марто — сокссо кракснемань ды биатлононь  коряс — <nowiki>[[Ирина Громова]]</nowiki> марто, конась мерсь тензэ пшкадемс Башкортостансо содавикс тренерэнтень Салават Гумеровнэнь. 

<nowiki>[[Салават Гумеров]]</nowiki> кармась эйсэнзэ анокстамо сокссо кракснема пелкстамонень. Истя жо тренерэкс ульнесь [[Амир Гумеров|<nowiki>[[Амир Гумеров]]</nowiki>]].

2005 иестэ саезь Зарипов пельксты Республика Башкортастан Школа высшего спортивного мастерствань кисэ (тренерэсь — С.Р. Гумеров).

' Секе иестэ ульнесь совавтозь Россиянь паралимпийской вейсэндявксос. 

Иень ютазь пелькстась телень Паралимпийской пелькстамосо 2006 истэ [[Турин]] ошсо,  косо биатлонсо  7,5 вайгельбень чиемстэ изнязь 4-це тарка.

Алкуксонь триумф учось эйсэнзэ телень Паралимпиадань пелькстамосо 2010 иестэ Ванкуверсэ, косо сон сайсь 4 сырнень медальть: биатлононь коряс  2,4 вайгельбень чиемстэ (сасамонь чиема) ды 12,5  вайгельбень чиемстэ, теде башка  сокссо чиемстэ 15 вайгельбеть ды 10  вайгельбеть кисэ; истяжо сайсь 1 вайгельбень чиемань кисэ сиянь медаль.
Ирек Зарипов ульнесь  Стерлитамаконь  ёндо молицякс колмоце Весе масторонь башкирэнь курултайсэ аштемковонь 2010 иестэ.

[[артовкс:Dmitry Medvedev and Irek Zaripov.jpeg|thumb|Дмитрий Медведев ды Ирек Зарипов. Орден «За заслуги перед Отечеством» IV степени]]

== Примечаният ==
{{примечания|2}}

== Невтевкст ==
* [https://web.archive.org/web/20100409004506/http://www.vancouver2010.com/paralympic-games/cross-country-skiing/athletes/irek-zaripov_ath3001822dL.html Профиль на сайте Паралимпийских игр 2010 года в Ванкувере]{{ref-en}}
* [https://web.archive.org/web/20100322214113/http://sport.minstm.gov.ru/18/726/727.shtml Качественные характеристики членов спортивной сборной команды Российской Федерации выезжающей на Х Паралимпийские зимние игры в Ванкувер] на сайте [[Министерство спорта, туризма и молодёжной политики Российской Федерации|Министерства спорта, туризма и молодёжной политики Российской Федерации]]
* [http://rbb.ucoz.ru/index/0-13 Участники зимних Паралимпийских игр в Турине из Башкортостана]

[[Категория:Заслуженной мастер спорта России]]
