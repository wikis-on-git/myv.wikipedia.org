{{Ломанесь}}
'''Евгения Шварцвальд''' ({{lang-en|Eugenie "Genia" Schwarzwald}}, буелемесь чачомсто ''Nussbaum'' (''Nußbaum''); [[1872 ие|1872]]—[[1940 ие|1940]]) — австрийянь тонавтыця  ды вейсендей, аваломанень праватнень кис аштиця.

== Эрямопингезэ ==
Чачсь 1872 иень медьковонь 4 чистэ евреень кудораськесэ  Полупановка велесэ, Галиция, Австро-Венгрань империя, неень Украинань Подволочисской буесэ. Тетязо Лев Нусбаум (''Leo Nussbaum''), авазо Эстер Нусбаум (''Ester Nussbaum''). Ульнесь патякс {{Iw|Норст, Антон|Антононь Норстань|de|Anton Norst}} (чачома буелемесь Антон Нусбаум) — австрийянь куляньсёрмадей ды вийкирдий.

Тонавтнесь Черновцасо, якась тонавтнемань колледжс, мейле 1895 иестэ 1900 иес тонавтнесь [[немецень кель]] ды лия предметт ([[англань кель]], философия ды педагогиканть)  Цюрихень университетсэ — вейке тонавтнема таркасо, косо мерильть тонавтнеме аваломаньне. [[1900 ие|1900 иень]] [[Медьковонь 30 чи|медьковонь 30 чистэ]] сон кармась васенце австриянь авакс, конань ульнесь максозь доктор философии (Ph.D.) степень  ''„Metapher und Gleichnis bei Berthold von Regensburg“''  диссертациянзо кис.

1900 иень ацамковонь 16 чистэ  лись {{Iw|Шварцвальд, Герман|Герман Шварцвальдонь|de|Hermann Schwarzwald}} мирденень, ды 1901 иестэ сынь эрясть [[Вена ош|Вена ошсо]]. Евгения важодсьЭлеонорыаДжейтелес ('' Eleonore Jeiteles'', 1841–1918) аваломанень лицеень прявтокс.  Сон ансяк колмо иеть ульнесь прявтокс, 1905 иестэ Людвиг Дёрфлер  (''Ludwig Dörfler'') математика тонавтыцясь ульнесь путозь лицеень прявт ветицякс.

1911 иестэ сон ульнесь  8-це классонь реальной авань гимназиянь — те ульнесь васенце Австриясо школась, косо тейтерьтьнень максыльть высшой образования.  Евгения Шварцвальд тонавтыцякс терьтнесь содавиксэв ломанть: Оскар Кокошка (артовкст ды графика), Адольф Лоз (архитектура), Арнольд Шенберг ды Эгон Веллес (седямо), [[Кельзен, Ганс|Ганс Кельзен]] (социология ды экономика) ды {{Iw|Роммел, Отто|Отто Роммель|de|Otto Rommel}} (литература). Роммель истяжо ульнесь гимназииянь прявтокс 1916 иестэ 1919 иес.

Васенце мирэнь торпингэнь шкасто сон тейнесь ярсамо, оймамо ды тонавтнема таркат. Инфляциинь ('' Inflationszeit'') шкасто тейсь ({{Lang-ru|«Австрийскую службу помощи для Германии»}}, {{Lang-de|«Österreichische Freundeshilfe für Deutschland»}}) ды коммунальной кухнят  Берлинсэ. Торпингенть прядомсто панжсь знярыя оймсема кудот пакшане ды покшнень туртов, невтемга, {{Iw|Шоштань|Шоштансо|de|Šoštanj}}, Земмерингсэ, Бад-Ишласо, Мёдлингсэ, Райхенау-ан-дер-Ракссо, Вайдхофен-ан-дер-Ибсэсэ ды Бад-Фишау-Бруннсо.

1933 иестэ Евгения Шварцвальд лездась Германиясто {{comment|эсь масторонь оргодицятнень|беженцы}}. 1938 иестэ Шварцвальд орготсь Австриясто секс-мекс сон еврейень раськестэ ды тусь эрямо Швейцарияв; школанзо ульнесть пекстазь, ды ламо тонавтницятнестэ истя жо тусть эрямо кие ков (ламо — [[АВШ]]-в) эли седе мейле,Холокостонь шкасто ламотне ульнесть маштозь. Мирдезе, оргодсь Австриясто Швейцарияв 1938 иень таштамковсто, косо 1939 иестэ кулось.

Евгения Шварцвальд кулось 1940 иень умарьковонь 7 чистэ Цюрихсэ. 2011 иестэ сонзэ лемсэ ульнесь лемдязь куросьДонауштадт венань буесэ.

Сонзэ содавиксэв нолдыцятнестэ ульнесть:

* {{Iw|Альтманн-Лоос, Элси|Элси Альтманн-Лоос|de|Elsie Altmann-Loos}} — киштиця, актриса ды опереттань морыця;
* {{Iw|Баум, Вики|Вики Баум|de|Vicki Baum}} — седидий (арфист) ды сёрмадей;
* Анна Фрейд — психолог ды психоаналитик,  [[Зигмунд Фрейд|Зигмунд Фрейдэнь]] вишка тейтерезэ;
* {{Iw|Гердан-Цукмайер, Алиса|Алиса Гердан-Цукмайер|de|Alice Herdan-Zuckmayer}} — сёрмадей;
* {{Iw|Карплус, Рут|Рут Карплус|de|Ruth Rogers-Altmann}} — артындей ды модельер;
* Эдит Крамер — артындей, ды арт-терапиянь васеньце теиця;
* {{Iw|Лазарь, Мария|Мария Лазарь|de|Maria Lazar}} — сёрмадей;
* {{Iw|Нойманн-Виртель, Элизабет|Элизабет Нойманн-Виртель|de|Elisabeth Neumann-Viertel}} — актриса;
* {{Iw|Паппенхайм, Эльза|Эльза Паппенхайм|de|Else Pappenheim}} — психиатр ды психоаналитик;
* {{Iw|Шпиль, Хильда|Хильда Шпиль|de|Hilde Spiel}} — сёрмадей, ютавтыця ды куляньсёрмадей;
* Хелена, Вайгель — актриса ды театральной администратор,  Бертольт Брехтэнь омбоце низэ;
* {{Iw|Виттлин, Алма|Алма Виттлин|de|Alma Wittlin}} — искусствовед, сёрмадей, тонавтыця.

== Литературась ==

* ''Renate Göllner''. Mädchenbildung um 1900: Eugenie Schwarzwald und ihre Schulen. Dissertation an der Universität Wien 1986, OCLC 61330367.
* ''Renate Göllner''. Ein frühes reformpädagogisches Projekt: Eugenie Schwarzwald, eine Pionierin der Mädchenbildung, Universität Klagenfurt, Klagenfurt 1995, DNB 946575916.
* ''Robert Streibel''. Eugenie Schwarzwald und ihr Kreis. Picus, Wien 1996, ISBN 3-85452-294-0.
* Haag, John. "Schwarzwald, Eugenie". Women in World History, Vol. 14: Schu-Sui. Waterford, CT: Yorkin Publications. pp. 30–33. ISBN 0-7876-4073-5.

== Мельполакст ==
{{Примечания}}

== Невтевкст ==

* [http://www.literaturepochen.at/exil/a5293.html Schwarzwald , Eugenie]
* [https://gtb.lbg.ac.at/4/4/2 Biographie Eugenie Schwarzwald]
* [https://www.booklot.org/genre/dokumentalnaya-literatura/biografii-i-memuaryi/book/jenschinyi-venyi-v-evropeyskoy-kulture/content/3781606-doktor-evgeniya-shvartsvald-18721940/ Женщины Вены в европейской культуре.Доктор Евгения Шварцвальд (1872–1940)]
