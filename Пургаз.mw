[[Image:Purgaz.jpg|thumb|right|250px|Малышев П. ''Инязор Пургаз'']]
'''Инязор Пургаз''' — эрзянь Инязорось [[Эрзянь Мастор|Эрзянь Масторонь]] прявт XIII-це пингестэнть. Раськень Ине ушман эрзянь раськенть.  XIII пингенть ушодомастонть Пургаз ульнесь Эрзянь Масторонь прявтокс, конань эрямонь сермадыцятьне (летописецтне) лемдильть [[Пургазонь Русесь|Пургазонь Русекс]]. 
 
Васенцеде Инязоронь Пургазононть лемензе лецтневи 1229 [[Ие|иесте]], кода овладимерень-суздалень инязорось Юриесь Эрзянь Масторонть лакс якась.

Кода сермады Юрченков В.А. эсинзе книгасонзо "Эрзя ды Мокша кезерень ды неень шкатнесте" (1999):
: ''«пек стака шкакс ульнесь XIII пингень ушодксось … эрявсь истямо ломань, конанень кемевельть, арсеманзо, мереманзо топавтовольть, мельганзо куш ков сыргавольть. Самай истямокс кармась улеме Пургаз – превей, сюбав ойме, кеме обуця, икелев неиця».'' 

Прядомасонть  Юрченковось В.А. сёрмады: 
:''«Весе ёвтазесь ливтизе-аравтызе Пургаз Инязоронть… раськень васенце героекс».''

Инязор Пургазонть чачонзо пек парсте невтезь Егоровонь В.Ф. "Возмездие" поэмасонзо ды "Пургаз" историянь романсонть эрзянь раськень сермадеесь Абрамовонь К.Г., кона ютавтозь рузонь кельсгак.

[[Category:История|П]]
[[Category:Мифология|П]]
[[Category:Эрзянь Ине ломанть|П]]


[[en:Purgaz]]
[[ru:Пургаз]]
