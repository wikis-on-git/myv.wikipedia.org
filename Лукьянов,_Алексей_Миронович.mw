'''Лукьяновонь Алексей''' ( [[1910]] иень [[эйзюрковонь 15 чи]]стэ [[Самарань ёнкс|Самарань ёнкс]] Похвистневань буень Якстере Лисмапрят велесэ - 1991-це иень [[даволков]]онь 24-це чистэ, калмазь Саранскойсэ) — [[Эрзянь кель|эрзянь]] кельсэ сёрмадей, валморонь ладсий, прозаик, куляньсёрмадей.
== Эрямо пингезэ ==
Эрзянь поэтэсь, прозаикесь, журналистэсь Алексей Миронович Лукьянов чачсь [[1910]]-це иень [[эйзюрковонь 15 чи]]стэ [[Самарань ёнкс|Самарань ёнкс]] Похвистневань буень Якстере Лисмапрят (Красные Ключи) велесэ. Ушодкс школанть прядомадо мейле тонавтнесь  Вишка Толканонь сисем иень школасо. Ушодкс школанть прядомадо мейле тонавтнесь Вишка Толканонь сисем иень школасо. Тонавтнемстэ ушодсь валморонь сёрмадомо. 1926-це иестэ «Якстере теште» кулялопасо лиссь «Нурька морыне» васенце валморозо. Школань прядомодо мейле Алексей Лукьяновонь, кода касыця валморонь ладсиенть, саизь важодеме «Якстере теште» кулялопанть литважодицякс. Чокшне ланга сон тонавтнесь Московонь прявтуниверситетсэнть литературной факультетсэ.

1932-1935-це иетнестэ А.Лукьянов эрясь [[Саран ош|Саранскойсэ]]. Важодсь «Эрзянь коммуна» кулялопасонть, иеде седе аламо ульнесь [[Сятко (журнал-ковставкс)|«Сятко»]] ковставксонть-журналонть прявтсо: 09.[[1932]] ― 08.[[1933]]. Истя жо ульнесь Мордовиянь Сёрмадеень кужонть правлениясо. Те шкастонть сёрмадсь ламо валмороть, поэмат, ёвтнемат, повессть ды валморосо романт, сеедьстэ вастневсь ловныцятнень марто. 

1935-це иестэ А.М.Лукьянов велявтсь Московов, ульнесь Учпедгизэнь редакторокс. Зярдо ушодовсь Ине Отечественной туремась, тусь фронтов, пачколесь натой Порт-Артуров. Алексей Миронович казезь колмо орденсэ ды ламо медельсэ. 
Кулось А.М. Лукьянов 1991-це иень [[даволков]]онь 24-це чистэ, калмазь Саранскойсэ.

== Шкинеманзо ==
А.М. Лукьянов нолдась зярыя кирьялопат-книгат, ламотне эйстэст лиссть ютазь пингень 30-це иетнестэ. Неть: 
* «Зорясь лазовсь» ([[1930]])
* «Минь изнятано» ([[1932]])
* «Икелев», «Кочказь сёрмадовкст», «Кинель» ([[1933]])
* «Ася» ([[1934]])
* «Валдо ки» романозо ([[1958]])

Сонзэ сёрмадовкстнэ сеедьстэ печатавсть «Сятко» ковставксонь ды «Эрзянь правда» кулялопань лопатьнесэ.

== Сёрм. ==
* Сятко 2010/3

[[Category:Эрзянь сёрмадейть]]
[[Category:Эрзянь валморонь ладсийть]]
[[Category:Эрзянь Ине ломанть]]
