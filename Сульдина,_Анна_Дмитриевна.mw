{{Сёрмадей}}
'''Сульдина́ Анна Дмитриевна''' — [[эрзят|эрзянь]] валморонь сёрмадей.
==Эрямо пингезэ==
Сульдина Анна Дмитриевна чачсь неень [[Мордовия Республикась|Мордовия Республикань]] [[Тумобуе|Дубёнка буень]] [[Орданьбуе (Тумобуе)|Орданьбуе велесэ]] [[1950 ие|1950-це иень]] [[сундерьковонь 11 чи|сундерьковонь 11-це чистэ]]. 1973-це иестэ прядсь М. Горькой лемсэ литературной институт. Мейле сон важодсь эрьва кодамо должностьсэ, Литвань Правительствань Аппаратсояк, «Lietuvos aidas» («Эхо Литвы») газетасо. Печатави 1964-це иестэ саезь. 1979-це иестэ Анна Дмитриевнань валморонзо совасть «Тештень пиземе» вейсэнь пусмос. «Пиземе чирьке седейсэм» валморонь книгазо лиссь 1980-це иестэ, «Паксянь ки» валморонь пусмозо – 1986-це иестэ. 1980 – 90-це иень шкинемасонзо – вечкемадо стихть («Учома», «Весь истямо валдо…»), пейзажонь лирика («Кизэнь баллада», «Васень ловось, кода ашо паля»), эрямонь смустте философской арсемат («Мон тесэ а эрян уш умок…», «Веньберть пиземесь ливтни садга…»). А. Д. Сульдинань стихензэ лиснить вейсэнь пусмосо, «Чилисема» ды [[Сятко (журнал-ковставкс)|«Сятко»]] журналтнэсэ, истя жо [[эстэнь кель]]сэ. Эри [[Литва]]со. Чачома ёнксов ней пачколи вельть чуросто. Теке марто кирди сюлмот Мордовия Республикань эрзянь од сёрмадейтнень марто - электронной почта вельде сёрмали [[Мокшановонь Татьяна|Татьяна Мокшанова]] эрзянь валморонь сёрмадыцянть марто. 

 
==Сёрмадовксонзо==
* Знаю, знаю, есть другие страны… ; От листьев земля… ; Пляшут жёлтые блики огня… ; Бегут дороги вокруг моей земли… ; Каждый день как подарок… ; Конец зимы… / /  Антология мордовской поэзии. Саранск, 1987 ; 
* Вечкемась кази домка вий : стихть / / Сятко. 1990, № 6 ; 
* Ноцк мери седеем пелеветь… : стихть / / Сятко. 1998. № 5 – 6;
* Моро бу серьгедемс – маштсь вайгелесь… : стихть / /  Сятко. 2005. № 11.

 
==Литературась==
* История Мордовии в лицах : биогр. сб. Саранск, 1999. Кн.3 ;
* Дубёнский район : История. События. Люди. Саранск, 2008б ISBN 9785749312799;
* Доронин А. «Кияк а соды, мекс…» / / Сятко. 2000. № 7;
* Мордовия, XX век: культурная элита. Саранск, 2013. Т. 2.
{{Lisj}}

[[Category:М. Горькой лемсэ литературной институтонь прядыцят|С]]
[[Category:Ломанть|С]]
[[Category:Эрзянь валморонь ладсийть|С]]
[[Category:Эрзянь кель|С]]
[[Категория:Эрзянь Ине ломанть|С]]
[[Category:Эрзянь сёрмадейть|С]]
[[Category:Эрзякс кортыцят|С]]
