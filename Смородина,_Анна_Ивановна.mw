{{Ломанесь}}

'''Смородина Анна Ивановна''',сёрмадей. (К. В. Смородин марто вейсэнь псевдонимест Юрий Самарин)

==Эрямо пингезэ==
Чачсь [[1962 ие|1962-це иень]] [[ожоков|ожоковонь]] 14-це чистэ [[Украина|Украинань]] Черкессы областень центрасо офицерэнь ды писательницань семиясо. Офицер тетянзо службанть кувалма семиянтень савкшнось полавтнемс эрямо тарканзо. Ульнесть [[Магадан ош|Магадансо]], Дальней Востоксо, [[Грузия Мастор|Грузиясо]], [[Украина|Украинасо]]. Васенце класс тонавтнеме Анна тусь [[Владивосток ош|Владивосток ошсо]] [[1970 ие|1970-це иестэ]]. Средней школанть сырнень медаль марто прядызе Черкессы ошсо.

[[1980 ие|1980-це иестэ]] саезель тонавтнеме А. М. Горькой лемсэ литературной институтов лия кельстэ ютавтыцянь отделенияв тонавтнеме. Прядомадонзо мейле К. В. Смородин мирдензэ (ней [[Мордовия Республикась|Мордовия Республикань]] народной писатель) марто сась эрямо [[Саран ош|Саран ошов]]. Васня важодсь Санитарной просвещениянь кудосо редакторокс, ульнесь литературной зярыя студиянь прявтокс. [[1994 ие|1994-це иестэ]] саезь куломазонзо важодсь «Странник» журналонь редакциясо. Те журналось эсь шкастонзо панжозель мирденть-нинть Константин Владимирович ды Анна Ивановна Смородинтнэнь ушодксост коряс. Те сынст сехте покш путовксост журналонть масторонь келес содавиксэкс теевемасонть.

==Шкинемазо==
Анна Смородина – стихень, прозань зярыя книгань автор. Ютазь пингень 90-це иетнестэ лиссть «Неизбежный контур» (1991) ды «О любви» (1995) стихень пусмонзо. К. В. Смородин марто вейсэ нолдасть ёвтнемань ды пьесань «Исторический проезд» пусмо, «Русский костёр» (2000) ёвтнемань-притчань книга, «Заснеженная Палестина» (2002) ёвтнемань, статьянь, эссень пусмо, «В поисках славы» (2005) повестень ды ёвтнемань книга, «Ракушка» (2007), козонь совасть роман, повестть ды ёвтнемат, «Хочется подумать…» (2008), «О живом и мёртвом» (2009) статьянь ды заметкань книгат, «Пролустанок на пути к столице» (2011) повестень ды ёвтнемань книга. [[2013 ие|2013-це иестэ]] лиссь А. Смородинань «Восклицательный знак» книгазо, козонь совасть сонзэ весе стихензэ, пьесанзо-притчанзо ды дневникстэнзэ саевкст.
Теде башка, Смородина Аннань прозазо, статьянзо ды стихензэ лиснесть «Истоки» альманахсо, «Москва», «Наш современник», «Юность», «Роман-журнал. XXI век», «Странник», «Нива», «Сура» ды лия журналтнэсэ, «Литературная Россия», «День литературы», «Завтра» ды лия газетатнесэ. К. В. Смородин марто вейсэ сёрмадозь «Ныне отпущаеши…» пьесаст 1994-це иестэ печатазель «Диалог. Хронотон» журналсо (Витебск ош) ды путозель эрзя-мокшонь государственной телевидениясо ды [[Орёл ош|Орёл ошсо]] «Русский стиль» театрасо.
Смородина Аннань эрямонзо куломась нельгизе, зярдо тензэ ансяк топодекшнесть 50 иеть. Ялатке сон кенерсь ламонь теме, кадсь эсензэ мельга неявикс тешкс, сёрмадсь виев книгат. Кода поэзиязо, истя прозазояк, валдот, лиянь ёнов а молицят, арсеме кармавтыцят, седейс токицят.

Смородина Анна [[1999 ие|1999-це иестэ]] совавтозель Россиянь писателень союзс.

==Казнензэ==
Сон «Москва» журналонь премиянь, Мордовия Республикань Прявтонь премиянь, Мордовия Республикань Государственной премиянь, Александр Невской святой благоверной князенть весеРоссиянь литературной премиянь лауреат.
 
==Литературась==
* Писатели Мордовии : библиографический справочник : в 2 т. Е. 2. Л – Я / сост. : А. И. Брыжинский, Л. П. Бойнова, Е. И. Чернов. – Саранск : Мордовское книжное издательство, 2015. – 544 с. ISBN 978 – 5 – 7595 – 1938 – 6 (т. 2)
* «Чилисема», 2014, №11, С.16 (1993)

{{Lisj}}
http://www.lib.e-mordovia.ru/Library/?Char=&id=132
http://www.vsar.ru/8430_Pamyatnik_lyubvi
https://izvmor.ru/novosti/kultura/v-saranske-stikhami-vspomnili-o-pisatele-anne-smorodinoy
https://denliteraturi.ru/article/550
https://saransk.bezformata.com/listnews/pamyati-anni-smorodinoj/15284880/

[[Category:Сёрмадейть]]
