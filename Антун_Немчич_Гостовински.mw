'''Антун Немчич Гостовински''' 

Антун Немчич Гостовински чачсь 1813 иестэ якшамковонь 14 чистэ, кулось 1849 иестэ таштамковонь 5-це чисэ. Ульнесь Хорватонь сёрмадыця.
Чачсь Эддесэ, Мадьяронь масторсо. Тонавтнесь видечинь кафедрасо Загреб ошсо. Видечинь содыцянь лездыцякс важодсь Крижевчисэ, Осековосо, Нови Марофсо ды 
Людбрегсэ. 1848 иестэ ульнесь кочксезь Хорватонь Парламентс.

Сонзэ сёрмадоманзо лововить кода лисезетне прагматикань функциятнестэ Иллириянь сёрмадомань лувсто. Сонзэ васенце поэмазо лиссь Даница Илирскасо (1839 иестэ). Куломань видс сон сёрмадсь ламо пусмот, малава весе сынь ульнесть вечкема ланга. Куломадонзо мейле сынь весе ульнесть пурназь "Поэмат" пусмосо (1851 иестэ). Сонзэ [["Путоситнице|Путоситницезэ"]] (1845 иесь) сёрмадозь весе лувтнэнь коряс, конатне ульнесть сестэ Хорватонь романтизмасо. Ёвтнемась моли Лоренс Стернинь "Сентиментальной Ардоманзо" коряс. Лиятне сёрмадозь тия-тува, апак прядт: Путоситницень омбоце пельксэсь, вете пелькст Удес Людски (Невен, 1854) - те ульнесь васенце снартнема сёрмадомс неень шкань новелла Хорватонь сёрмадомасо. Истяжо сёрмадсь драма [["Поза кшивтеме эли кие арси улемс ине судиякс"]] (Невен, 1854 иесь), пеедькшнема комедия, конасонть невтеви Хорватонь политикань тевтне ды кочксемань манчематне. Истяжо сёрмалесь фельетонт ды кулялопас сёрмадовкст. Сёрмадызе [[Живот Томе Блажек|Живот Томе Блажекень]] эрямонзо. Эйстэдензэ сёрмадызь Антун Гостински ломаненть [[Блаж Боркович]] новелласо (1868).
