'''Фонетика''' мерить истямо [[тона]]до, кона ёвтни кода ёвтни валтнэде — вайгелькстнэде. 

Валтнэ теевить вейке эли ламо вайгельксстэ. ''Мон сёрмадан сёрма'' валрисьмесэнть васенце валсонть (мон) колмо вайгелькст, омбоцесэнть (сёрмадан) кавксо вайгелькст, колмоцесэнть (сёрма) вете. Эрьва валонть ули эсензэ чарькодемазо.

Валгельксэнть эли вейтьс сюлмазь вайгелькстнэнень, конатнень ули кодамояк чарькодемаст, мерить вал.

Вайгелькстнэнь ёвтамсто минь [[Тевилявт|тевилявтнэстэ]] тулкадтяно кошт. [[Кошт|Коштось]] тевилявтнэстэ моли [[Киргапарь|киргапарьга]] ды [[курго]] потмова. Кирьгапарьсэ улить [[Вайгельсан|вайгельсант]]. Соракадындеряйть коштонь ётамсто вайгель сантнэ, маряви вайгель. А соракадындеряйть вайгельсантнэ, а ули вайгельгак. Вайгель марто эли вайгельтеме коштось яла юты [[Лексема киргапарь|лексема киргапарьстэ]] курго потмова эли [[Судо|судонь]] пачк. Кургосонть коштось юты истя эли лиякс аравтозь [[Кель (Рунго пелькс)|келенть]] велькска: лиясто келесь токавтозь версе пейтненень, лиясто кель куншкась эли кель песь токавтозь курго менельс. Кургосто лисемстэ коштось юты истя эли лиякс аравтозь [[Турва|турватнень]] юткова. Турватне лиясто венстявить икелев, лиясто тетькевить кавтов, лиясто сювордавить. Тень кувалт теевить эрьва кодат вайгелькст.

== Лисьмапрят: ==
* Рябов, Анатолий 1935: Эрзянь морфологиянь грамматика. Стенгазет, Саран ош.

[[Категория:Фонетика|*]]
