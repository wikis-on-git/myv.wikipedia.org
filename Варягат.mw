'''Варягат''' —  [[эрзя]]нь пакшатнень [[налксемат|налксемаст]].  Эйсензэ вечкить налксеме [[6 (ловома вал)|6]] — [[12 (ловома вал)|12]] [[ие]]стэ эйкакшт. Налксить ве шкане 6 — [[7 (ловома вал)|7]] эйкакшт.

== Налксемань кедьёнкстнэ ==
* Резинань оска, диаметразо [[4 (ловома вал)|4]] — [[5 (ловома вал)|5]] см. 
* Кирькс латкинеть осканть покшолмасо. 
* Вишка суликинеть цётонь теемс.
== Налксемань кой-кирдатне== 
Валаня тингинес мельга-мельцек чувновить латкинеть — 􏰀варягат. Сынст эйстэ зняро, зяро налксицятнеде. Латкинетне улест кирькс лангс молицят ды вейкеть покшолмань коряс. Те тееви котань кочкаря вельде: кияк налксицятнестэ эцесы кочкарянзо латкинентень ды зярыяксть чаравтсы сонзэ мекев􏰀васов. Варягась лиси ванькске, валаня, мазый.

Варягатнень налксицятне кочкасызь сынсь: «Монь — [[Вейке|васенцесь»]], «Монь — [[ниле]]цесь» ды истя седе тов.
Каить ветицянь кочкамонь жеребей. Налксеманть ушодомсто ветицясь ары пель эскельксэшкань туро латкинетнень эйстэ ды кевердьсы [[оска]]нть сынст велькска. Бути оскась лотки киньгак латкинес, весе эрязасто туить чиезь кие ков понгсь. Латкиненть азорозо кепедьсы осканть ды пижакады: «Цюркставтомс!». Весе лотксить, кие косо годявсь, ды аштить стядо, апак черька. Теде мейле оскась ёртови маласо налксицянть лангс. Бути ёртыцясь ильведи, сестэ сонзэ варягантень каяви [[вейке]] суликине, оскась жо кевердеви одов. Бути жо оскасонть киньгак эшкизь, сестэ те эшкезесь «цюркставомс!» пижнемасо лоткавтсынзе чиеме туицятнень ды ёртсы осканть киньгак лангс.

Ды истя се шкас, зярс кие-бути а ильведи. Ильведицянть варягазонзо каяви суликине.
Налксеманть ушодомсто кортасызь сеньгак, зярдо ильведевксэнь топавтомадо мейле лоткавтома налксеманть.
Теде мейле ютавтови ильведицянть ёрокчинзэ ванкшномась.

Тень теемга черькстави кирькс [[3 (ловома вал)|3]] метрань диаметрасо. Ильведицясь аравтсынзе [[пильге]]нзэ киксэнть [[кавто]] ёнга, венстясы икелев  [[кедь|кедензэ]]. Ветицясь путсы осканть те кеденть лангс. Кирнявтнезь вить пильгстэ кершенть лангс киксэнть ве ёндо омбоцес ильведицясь снартни весе кинть ютамс, а правтомс осканть панжадо кедьсэ. Зяро кирькст истя кирнявтнемс, кортавтови терявтнеманть ушодомсто.
Весе лия налксицятне арыть кирьксэнть перька ды киштема моронь моразь цяпить кедьсэст.

== Сёрм.: ==
Брыжинский Василий Сергеевич 2002: Сиянь рисьминеть. Мордовской книжной издательствась. Лл. 91-93.


[[Category:Эйкакшонь налксемат|В]]
[[Category:Эрзянь налксемат|В]]
[[Category:Налксемат|В]]
