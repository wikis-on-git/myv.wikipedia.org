{{Ломанесь
 |лем                  = Михаил Боров
 |оригинальной лем     = 
 |чачома лем           = Михаил Романович Боров
 |артовкс              = <!-- Брать только с commons или из ру-wiki, ссылки на другие сервера игнорируются -->
 |артовксонть покшолмазо   = 
 |артовксонть эйсте    = <!-- Должно характеризовать портрет -->
 |важодема ёрокчизе     = бороциця, васенце чемпион Советень Россиянь профессиональной бороцицятьнень
 |чачома чись          = 1896
 |чачома тарка         = {{ЧачомаТарка|Якстере Лисьмапрят (Похвистнева буень)|Якстере Лисьмапрят веле}}, {{ЧачомаТарка|Самарань ёнкс}}
 |гражданчи          = 
 |кедьалксчи           = 
 |кулома чись          = 29.05.1941
 |кулома тарка         = {{КуломаТарка|Киев}}
 |тетязо               = Боров Роман Дмитриевич
 |авазо                = Борова Евдокия Васильевна 
 |мирдезэ              = 
 |низэ                 = Любушкина Алаксандра
 |эйкакшонзо           = 
 |Казнеть ды медальть  = 
 |автограф             = 
 |вальма                = 
 |википурнавкс         = 
}}
'''Миша Боров''' ([[ 1896 ие]]стэ [[Самарань ёнкс|Самарань ёнкс]] [[Похвистневань буе Самарань ёнксcо|Похвистневань буе]]нь [[Якстере Лисьмапрят (Похвистнева буень)|Якстере Лисьмапрят велесэ]] - [[1941 ие]]стэ [[панжиковонь 29 чи]] [[Киев ош]]со ) — бороциця, васенце чемпион Советень Россиянь профессиональной бороцицятьнень (классической стильсэ). [[Эрзя]]<ref name="«Эрзянь Мастор»" />.

==Эстедензэ==
Чачсь Михаил Боров [[1896 ие]]сэ [[Самарань ёнкс|Самара ёнксонь]], [[Похвистневань буе Самарань ёнксcо|Похвистневань буе]]се [[Якстере Лисьмапрят (Похвистнева буень)|Якстере Лисьмапрят]]<ref name="«Эрзянь Мастор»">[http://www.erzia.saransk.ru/arhiv.php?n=1190&nom11=257  «Эрзянь Мастор», №257, САМАРА ЁНКСОНЬ СОДАВИКС ЭРЗЯТНЕ]{{Ref-myv}}</ref> эрзянь велесэ. [[XIX пинге|XIX]] прядовомсто тесэ эрясть Роман ды Евдокия Боровтне. Сынст ульнесть 5 эйкакшост: Яков, Григорий, Матрена, Никита ды Михаил. Яков ды Михаил ульнесть сехте покштнэ – кавто метрадо седе сэрейть. 

Тетязо Роман Дмитриевич ульнесь сэрей (малав 2 метрат ды 15 сантиметрат), обуцянь коряс сэтьме ды арсиця. Авазояк, Евдокия Васильевна – Олда, кода эрзякс мерильть сонензэ, ульнесь тетянть коряс. Авась свал кандтнесь викшнезь эрзянь оршамот ды карксазь пулай. Олда свал морсиль эрзянь морот. Эрзянь аванть ванькс вайгеленть кунсолокшнось весе велесь… Аванзо ёндо Бережковтнэ истяжо шумбральть. Мишань тренерэзэ Ф. Лавренов сёрмадсь: {{Цитатань ушодома}}«Михаилонь дедазо тельня потпанарсо лисиль банянь уштомо ды кепе ютыль баняв парямо ды банястояк – кепе. Мон Мишанень кортан: «Сон превстэ лись?», а Миша ёвтыль: «Минек весе истя теить…»{{Цитатань пе}}Весе Боровтне ульнесть паро ломанекс ды сеедьстэ лездыльть стака важодемасо велесэ ломантнененьгак.

Миша Боров – истя мерсть весе малавиксэнзэ. Сон ульнесь васенце изницякс СССР-нь грекень-римень бороцямонть коряс. Васенце чемпион-профессионал! Арседеяк! Эрзянь церантень савкшнось вастовкшномс XX пингень сехте виевтне марто. Истя ульнесть изнязь Иван Поддубный, Осман Абдурахманов, Кристап Вейланд-Шульц, Клеменс Буль, Феофан Лавренов, Федор Кожемяка, Василий Ярков, Сергей Алопский.

Якстере Армиясо Мишанень [[ков]]шка эзть муе оршамот. Сон якась карьсэ ды ансяк мейле колмо кемстэ сонензэ стасть вейке. Истяжо весень мельсэ ашти се, кода Михаил Боров лавтово лангсо пулемет марто (60-66 кг.) уйсь лей. Ялганзо неизь, кода тона берёксто Миша лись ведьстэ ды сонзэ копоренть лангсо ульнесь пулеметось, а станинась сюлмазель наразь прянтень.

Кода ледстнесь Н. Г. Жеребцов, Михаил Боров тренировкат тейнесь истя: ёртыль лавтовонзо лангс 500 кг ды истя апак кавтолдо якиль. Содыйтне свал неильть асатыкст сонзэ бороцямосонть, анасяк свал дивасть, кода цёрась вийсэ свал изниль. Эрьва изнямонть мельга сон ёвтыль вейке вал: «Вадря». Рузонь ялгатненень свал марявиль «За зря». Ансяк эрзятне содыльть, кодамо смусть те валсонть. Бороцямонь тевесь кандыль ярмакт. Миша Боров явшилизе велесэ ярмактомотненень. Вана кодамо алкуксонь эрзясь: виев, превей, валдо, раськень вечкиця, тиринь масторонь ванстыця. Истя [[1927 ие]]стэ Иван Поддубный лия масторга гастрольтнень мельга самсто энялдсь эрзянь цёрантень полавтомс сонзэ ды ардомс важодеме [[АВШ|Америкав]]. Ансяк тиринь масторонть вечкемась ульнесь певтеме. Миша лиядсь эсензэ тиринь велес. 

Эсензэ велестэ сон муизе вечкеманзо, тонавтыцянть Алаксандра Любушкинань. Иень ютазь сынь тейсть свадьба весе [[Эрзянь полань саема|эрзянь койтнень]] коряс. Свадьбантень сакшность ломантне весе маласо велетнестэ. Паз эзь максокшно тенст эйкакшт ды паро эрзятне сайсть эстесть кавто эйкакшт ды максызь весе лембест сынст кастомантень.

Церанть кастызь эрзянь масторось ды эрзянь койтне. Вана истямоль минек эрзянь виесь! Се шкасто саезь эрзятне кортыть: «Миша Боров – сехте здоров! Истямо шумбрачи марто ломанть мастор лангось эзь нейне ды, паряк, зярдояк а неияк. Ды сон ульнесь минек, эрзянь.

Кулось Миша Боров [[1941 ие]]нь [[панжиковонь 29 чи]]сте  [[Киев ош]]со, калмазь Байковонь калмазырьсе.
1957 иестэ Боровонь Михаилэнь янгазь калмонзо муизь сонзэ ялганзо, ды пудсть кеврунго истят валт марто<ref name="МРОКМ им. И.Д. Воронина_Мордовский исполин">[http://www.mrkm.ru/news/?id=221  «Мордовский республиканский объединенный краеведческий музей им. И.Д. Воронина». Мордовский исполин] {{ref-ru}}</ref>:
{{Цитатань ушодома}} ({{Lang-myv|([[1869 ие]]) ''«РСФСР-нь чемпион, бороциця Боров Михаил Романович. 1896 – 1941»''}}
{{oq|ru|«Чемпион РСФСР, борец Боров Михаил Романович. 1896 – 1941»}}
{{Цитатань пе}}



==  Лисьмапря ==
<references />

[[Category:Эрзянь Ине ломанть|Б]]
[[Категория:Спортцёра|Б]]
[[Категория:Россиянь бороцицят|Б]]
[[Category:Эрзякс кортыцят|Б]]
