{{Сёрмадей}}

'''Подгорновонь Алина''' ({{lang-ru|Алина Подгорнова}}), ([[1991 ие]]нь [[ожоковонь 19 чи]]  [[Кобале (Тумобуе)|Кобалесэ]]) — неень шкань [[Эрзя|эрзянь]] содавикс валморонь ладсий. 

=Эстедензэ=
Алина Подгорнова чачсь [[1991 ие]]нь [[ожоковонь 19 чи]]стэ [[Тумобуе]]нь [[Кобале (Тумобуе)|Кобалесэ]]. Тонавтни Н.П. Огарёв лемсэ МГУ-нь филологиянь факультетэнь журналистикань отделениясо. Валморонзо лиснесть [[«Чилисема» (журнал)|«Чилисема»-со]], «Эрзянь валске» пусмосо, [[«Эрзянь Мастор» (кулялопа)|«Эрзянь Мастор» кулялопасо]]<ref>[http://www.finnougoria.ru/logos/poetry/2409/30212/ Finnougoria: Алина Подгорнова ] {{ref-ru}}</ref>. Неень шкасто важоди [[Сятко (журнал-ковставкс)|«Сятко»  ковставксонь]] редакциясо. [[2014 ие]]нь Эрзянь сёрмадома шкинемань «Эрзянь ойме» Казнень саицясь<ref>[http://m.finugor.com/v-saranske-sostoyalos-vruchenie-pervoi-natsionalnoi-erzyanskoi-literaturnoi-premii В Саранске состоялось вручение первой национальной эрзянской литературной премии] {{ref-ru}}</ref>.

Сёрмады валморот [[эрзянь кель|эрзянь]] ды [[рузонь кель|рузонь]] кельтнесэ, вастневи пакшат ды од ломанть марто кода [[Мордовия]]со, истя томбалеяк<ref>[http://pckfun.ru/novosti.php?subaction=showcomments&id=1429787777&archive=&start_from=&ucat=2& В Ульяновске эрзянские поэтессы прочитали стихотворения на родном языке] {{ref-ru}}</ref>. Мордовия Республикань Прявтонь од сёрмадыцятнень туртов  литературной премиянь лауреат (2013 ие), Россиянь Писателень союзонь член (2013 ие).

Вана сон сёрмады эсинзэ кувалт:
{{Цитатань ушодома}} Мон чачинь Кобале эрзянь велесэ. Тетям-авам, покштям-сырькаем – весе [[эрзят]]. Вишка пингстэ саезь, вечкса тиринь келем, тиринь ёнксом. Ды сась шка, зярдо те вечкеманть карминь ёвтнеме стихсэ. Эскельксэнь-эскелькс,  шкинемасом молян яла седе верев ды верев. Те тевесь аволь шождыне. Ялатеке, сиземань апак сода, сюпалгавтан оймем од ёжомарямосо, од муевкссэ, конатнень кази монень стихень сермадомась. Нама, ськамозом монень мезеяк аволь тееве. Покштояк покш лезкс максыть тень од сермадыцянь семинартнэ, конатнень марто кирдян ояксчи малав ветеце ие. Тосо муинь ламо паро оят, конатнень марто монь вейсэнди эрзянь келень вечкемась.
Илядо стувтне кельсэнк, оят! Зярс минь вечксынек келенек, зярс сон минек ули – минь весемеде сюпав ломанть!<ref>[http://erziana.my1.ru/publ/alina_podgornova/1-1-0-692 Эрзиана: Алина Подгорнова] {{ref-ru}}, {{ref-myv}} </ref>
{{Цитатань пе}}

2015 иень панжиковсто, Алина Подгорнова ульнесь кочказь<ref>[http://uralistica.com/profiles/blogs/2161342:BlogPost:236152 Uralistica: Алина Подгорнова, Вячеслав Гагарин. Неть эрзянь од ломантне невтьсызь Эрзя раськенть МАФУНонь промкссо] {{ref-myv}} </ref> Эрзянь Инекужонть пельде МАФУНов, кона карми ютамо медьковонь 29-31 читнестэ [[Тарту ош]]со [[Эстэнь Мастор]]со. 

== Шкинемазо==
* «Марямга» (2013 ие)


== Ванмот==
* [http://www.youtube.com/watch?v=tBO_0qzbyI4 Алина Подгорнова "Библионочь-2014" {{ref-myv}}]
* [http://www.youtube.com/watch?v=_y3zOobmRKI Эрзянь од сёрмадыця марто кортамо: Алина Подгорнова {{ref-myv}}]
* [http://www.youtube.com/watch?v=eJ3l_RIkPf4 Эрзянь сёрмадейтнень марто вастовома (саезь 1 минутастонть) {{ref-ru}}, {{ref-myv}}]

== Сёрм. ==
<references />


[[Category:Эрзякс кортыцят|П]]
[[Category:Эрзянь сёрмадейть|П]]
[[Category:Эрзянь валморонь ладсийть|П]]
