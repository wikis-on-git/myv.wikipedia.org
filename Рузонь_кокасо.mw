
'''Рузонь кокасо''' — эрзянь пакшатнень [[кизэ]]нь чыйнема-чарамо [[налксемат|налксема]]. Налксить ансяк 8 — 15 иесэ цёрынеть.

== Налксемань кедьёнкстнэ== 
* Кока—апокшцюркине4—5смди􏰀 аметрасо, 13 — 15 см кувалмосо.
* Чавома палкат — 80 — 100 см кувал􏰀 мосо (эрьва налксицянтень).
* Колия 25—30 см сэрьсэ, 6—7 см диаметрасо.
== Налксемань кой􏰀кирдатне ==
Валаня, тикшевтеме паксянть лангс те􏰀 еви ниле ужосо кундо 100х100 см покшол􏰀 масо. Кундонть куншкас пек видестэ ча􏰀 вови колия. Колиянть пряс путови кокась.
5 — 6 эскельксэнь туро кундонть эй􏰀 стэ эрьва налксицясь кары эстензэ латкине􏰀пизыне, козонь налксемстэ чалги кочкарясонзо.

Налксеманть ушодомсто весе арыть рядсек кундонтень удало ёндо ды ёртне􏰀 сызь чавома палкаст пряст велькска. Кинь палказо пры сехте малас, се карми одицякс. Остаткатне арсить латкинетне􏰀 ва ды ушодыть мельга􏰀мельцек коканть эшксеме. Одицясь чии коканть мельга, чавицясь жо — эсь палканзо идеме. Чии сон ансяк сестэ, зярдо кокась ливтясь палкадонть седе васов. Бути палкась ютась вакска, коканть апак тока, ды бути кокась токави, ансяк пры теске кундонть потс эли ливти аволь васолов, сестэ налксицясь а капши чиеме пал􏰀 канть мельга, кадсы сонзэ празь таркан􏰀 тень сень самс, зярс а лиси киненьгак уцяска кучомс коканть седе васов.

Палкань ёмавтыцясь лиясто лиси эсь латкинестэнзэ ды ары палканть эйстэ седе малав. Ансяк сон пштистэ ванкш􏰀 ны одицянть мельга. Кабу сон аволизе сае пизынензэ.
Бути весе эшксицятненень а лиси уцяска кокань чавомасонть, сестэ ве􏰀 сень тевест карми идеме сехте понги􏰀 цясь, конань кадносызь меельцекс. Сон􏰀 зэ удалазь (эли аволь удалазь) эшкема􏰀 донзо мейле весе чиить палкаст мельга, а одицясь путсы коканть мадезь колиянть ваксс ды ары конаяк пизынентень. Сыця кононть перть одямо карми се, кинень варинесь эзь сато.

== Налксеманть улить лия кой􏰀кирданзояк == 
# Бути меельце эшкемась лиссь берянь􏰀 стэ ды кокась кадовсь колиянть пряс, нал􏰀 ксицятненень ялатеке сави чиемс палкаст мельга. А одицясь коканть правтсы коли􏰀 янть прясто ды чии пизэнь саеме. Бути тень сон а тейсы, сестэ коканть эшксы кияк налксицятнестэ ды одицянтень сави арамс таго тарказонзо.
# Зярдо чавомадо мейле киньгак палка􏰀 зо прась кундонтень эли эскельксэнь туро сонзэ эйстэ, сестэ одицясь кепедьсы вейке пильгензэ ды алганзо ёртсы палканть васов паксяс.
# Налксемстэ одицянть ули оштё вейке тувталозо саемс киньгак пизынензэ. Тень теемстэ васняяк икельдямс налксицянть, кона чийнесь палканзо идеме, кенеремс путомс коканть колиянть ваксс. Бути ко􏰀 кась латкиненть саемстэ кадовсь одицянть кедьс, сестэ эряви ёртомс сонзэ кундон􏰀 тень саезь таркастонть. Тень теемстэ эряви арамс видестэ (тейневить колмо терявкст).
# Одицясь ары эшксицятнень юткс сес􏰀 тэяк, зярдо сон, чаво пизыненть редязь (латкиненть азорозо апак фатя айгсь ве ёнов), сайсы сонзэ. Ансяк теде икеле сон кадсы коканть кундонть потс эли ёртсы мейле, пизэнтень чалгазь.


== Сёрм.: ==
Брыжинский Василий Сергеевич 2002: Сиянь рисьминеть. Мордовской книжной издательствась. Лл. 50-52.


[[Category:Эйкакшонь налксемат|Р]]
[[Category:Эрзянь налксемат|Р]]
[[Category:Налксемат|Р]]
