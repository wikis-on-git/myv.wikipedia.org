
{{ВикиТундо 2019 |Сёрмадыця=Vaija |тема=Culture |тема2= |тема3= |мастор=Азербайджан |мастор2= |мастор3= }}
{{Lomanes}}

'''Мир-Мохсун Навваб''' (''азербайджанокс : Мир Мёсюн Нувваб'' ) (чачсь 1833,  [[Шуш]]е ошсо - кулось 1918, Шуше ошсо ) ашти неявикс таркасо азербайджанонь культурасо, кода меельце наукань, шкинемань ды сёрмадомань ташто школань кирдиця.<br>


Навваб ульнесь эсь шкань ламо ёнксонь ломань: сонзэ содасызь сёрмадеекс, артыцякс, музыкань историкекс, астрономокс, химикекс ды математикекс. Кортась арабонь, персиянь ды туркань кельсэ. <br>


Навваб чачсь 1833 иестэ Шушесэ ды цела пинге эрясь те ошсонть. Сонзэ эрямозо ды шкинемазо невти Азербайджанонь культурань синтревиця шканть: ташто койтнень таркас сыльть од культурань ды эрямонь лувт. Сень лангс апак вано, што Навваб ульнесь ташто коень кандыцякс, сон ульнесь Карабахонь прогрессонь ломань, конась ламо тейсь культурань, шкинемань ды ловномань-сёрмадомань маштомань туртов Карабахсо.<br>

Навваб панжсь васенце печатамо тарка Шушесэ, конась секень марто ульнесь васенцекс Азербайджансо. Тосо печатась Карабахонь сёрмадеень валморот ды явшась эйсэст ломантнень юткова. Навваб панжсь омбоце сёрмадеень вейсэндявкс Азербайджансо ды лемдизе сонзэ  «Меджлис-и-Фарамушан» («Стувтозетнень вейсэндявкс»), истяжо панжсь васенце музыкань вейсэндявкс «Меджлис-и-Ханенде» («Морыцянь вейсэндявкс»). Вейсэндявксос совасть сёрмадейть:  [[Абдулла бек Аси]], [[Фатма ханум Кяминя]], [[Мешади Еййуб Баги]], [[Хан Гарадаги]], [[Абдулла Гасан Шахид]], морыцят: [[Гаджи Хюси]], [[Мешади Джамиль Амиров]], [[Ислам Абдуллаев]], [[Сеид Шушинский]] ды лият.<br>
[[Артовкс:Birds_Navvab.jpg|альт=|керш_кедь|кенжешка|Навваб, Мир Мохсун. "Нармунть"]]
Навваб сёрмадсь 20 ламо книгат, конатне алтазь эрьва кодамо шкинеманень ды наукатненень. Сон ашти  «Vuzuh-ul-Argam» («Числань толковамо») сёрмадыцякс, те покш важодема, конась сёрмады 82 мугамдо ([[мугам]] - импровизациянь раськень музыкась, пек содавикс Азербайджансо) ды моротнеде, конатне морсевсть се шкане Карабахсо. Истяжо сон сёрмады не мугамонь историядо ды кода эйсэст эряви седямс. Эрьва мугамонь ульнесь эсь лемезэ: «Азербайджан», «Нишабур», «Забули», «Багдади», «Ширвани», «Гаджары», «Шах Хатаи», те лемесь аштесь сюлмазь таркань эли теицянзо марто.<br>


Истяжо сёрмадсь  «Тезкирей-и-Навваб»,  те книгасонть сон сёрмады 100 сёрмадейде ды Карабахонь се шкань  сёрмадыцятнеде. 1913 иестэ книгась нолдазель [[Баку]] ошсо.<br>
[[Артовкс:Karadagli_and_Navvab.jpg|альт=|кенжешка]]


Вечксь [[химия]] ды [[астрономия]]. Тейсь эсь кудосо химиянь лаборатория ды стявтсь кавто телескопт. Эсь «Кифаятул-атфал» книгасо, конась нолдазель 1899 кода тонавтома книга, сон тейсь менелень тештень ды чинь кекшемань таблица.  «Насихатнаме» книгасонзо макссь 500 ламо химиянь коряс лувт. Этикань коряс ванноманзо максовить  «Нурюл-Анвар» ды «Панднаме» кнагатнесэ. <br>


Навваб ульнесь талант марто артыцякс. Сонзэ сёрмадовксонзо ульнесть эсензэ артовкс марто. Содавиксэкс ашти «Тимуронь портрет», конанть сон артызе 1902 иестэ, конась неень шкане ашти Шкинемань музейсэ Баку ошсо. Те вейкине портрет, конань Навваб артызе. Истяжо ульнесь кудопотмонь артыцякс-мазылгавтыцякс. 1992 иень икеле (Армянэнь ушмотнень самодо икеле) кой-кона  стенань артовкстнэ лиядокшность кудосо, косо сон эрясь, школасо, косо сон тонавтсь ды [[Верьце Говхараги]] минаретсэ, Шушесэ.<br>
[[Артовкс:"Science_of_Music"_by_Mir_Mohsun_Navvab.jpg|ссылка=Артовкс:%22Science_of_Music%22_by_Mir_Mohsun_Navvab.jpg|альт=|кенжешка|Наввабонь книгазо, конась нолдазель 1913 иестэ, Баку ошсо]]
Навваб кулось 1918 иестэ Шушесэ.<br>

Ссылкат <br>

    1. ^ "MİR MÖHSÜN NƏVVAB VƏ ONUN ELMİ İRSİ" . xezer.libmks.az (на азербайджанском языке). Архивировано из оригинального 2 июля 2014 года . Источник +29 июня 2 014 .
    2. ^ "Qarabağ ədəbiyyatı: xronoqraf> XIX >sr> Mir Möhsün Nəvvab" . azerbaycanli.org (на азербайджанском языке) . Источник +29 июня 2 014 .
    3. ^ Миклашевская Надежда (1954). "4". Советская энциклопедия . С. 102–108. |access-date=требуется |url=( помощь )
