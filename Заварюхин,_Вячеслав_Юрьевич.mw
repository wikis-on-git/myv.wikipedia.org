{{Ломанесь}}

'''Заварюхин, Вячеслав Юрьевич''' (лия путозь аволь эсьлем: '''Андрей Костюшкин''')  ([[1957 ие]] [[чадыковонь 25 чи]]стэ [[Покш Килейбуе|Покш Березник ёнксонь]] [[Судось веле (Покш Килейбуе)|Судось веле]]) — [[эрзя]]нь сёрмадей, валморозей, историк, юрист. Исторической наукань кандидат, Саранской кооперативной институтонь (филиалонть) РУК публичной правань кафедранть доцент. 

== Эстедензэ ==
Вячеслав Заварюхин чачсь вирень ванстыцянь кудосо. Важодеманзо ушодызе [[Саран ош]]онь СИС-ЭВС заводсо. Служась армиясо Кавказонь томбале Персиянть маласо, мезденть мейле одов велявтсь теке таркантень. Шкань ютазь комсомолось кучизе тонавтнеме СССР-нь МВД-нь Обран ошонь покш школав, конань прядомадо мейле велявтсь тиринь масторов ды оймсемав туемазонзо важодсь ОБХСС-сэнь тевтеицякс, теке марто тонавтсь кода чарькодемс минек масторонь койтнень-кирдатнень. Оймсема шкастонзо идесь кандидатонь диссертация историянь коряс. Заварюхин В.Ю. эзь вечке тевтеме аштемс, секскак мольсь тонавтомо Кооперативной институтов. Ульнесь публичной правань кафедрань доцентэкс, ветясь: «криминология», «уголовное право», «уголовный процесс», «криминалистика» ды лият.

Сон нолдась 130-де ламо тонавтнемань ды наукань пусмот, мезенть сонсь пек содылизе, секскак тонавтницятне паро мельсэ вастасть эрьва монографиянзо ды тонавтнема пусмонзо.

Заварюхин В.Ю. нолдынзе эрзя-мокшонь раськень ды неень шкань масторлангонь ярмактнеде каталогонть «Каталог денннежных знаков и бон мордовского края» (2010). Ульнесь «Дубенский район. История. События. Люди» ды «Сабанчеевои Мордовские Дубровки. История и современность» вейсэнь книгатнень пурныцятне ютксо.

Эсенэ, «Сан мон апак учо» стихень пусмозо лиссь 2011-це иестэ. Авторось сермады тиринь енксонь седеезэнзэ малавикс таркатнеде, эрямодо, вечкемадо ды малавикс ломанде.
Обуцянь коряс Вячеслав Юрьевич пейдиця ломань, мизолдома кандыть созэ сермадовкстнэяк.

Теде башка Заварюхин В.Ю. эзизе стувтне эрямосо лия ёнксонтькак, покш мель путсь сенень, кода седе парсте-ёнсто невтемс тиринь масторонь мазычинзэ, важодемань вечкиця ломанензэ. 


== Сёрмадовксонзо ==
* «Дубёнский район. История. События. Люди» (2008); 
* «Сабанчеево и Мордовские Дубровки. История и современность» (2010); 
* «Сан мон апак учо» (2011); 
* «Тиринь ёнкс» (2012); 
* «Васильковое море» (2014), 
* «Всполохи» (2017); 
* «Четверостишия»(2017).
* Карми валдо чись: стихть, баснят, поэмат. - Саранск: РИЦ ФГБОУ ВО «МГПИ им. М. Е. Евсевьева», 2017. - 104 с. - Эрзя яз.
* Заварюхин, В.Ю. Монетное денежное обраще- ние: от влияния норм обычного права до особенно- стей законотворчества в России: монография / В.Ю. Заварюхин, Е.В. Заварюхина, Ф.В. Заварюхин. Саранск: ЮрЭксПрактик, 2014. 196 с.
* Заварюхин, В.Ю. Деньги России: законодатель- ное становление обращения бумажных денежных знаков: монография / В.Ю. Заварюхин, Е.В. Заварю- хина, Ф.В. Заварюхин. Саранск: ЮрЭксПрактик, 2014. 164 с.

[[Category:Ломанть|З]]
[[Category:Эрзянь валморонь ладсийть|З]]
[[Category:Эрзянь кель|З]]
[[Категория:Эрзянь Ине ломанть|З]]
[[Category:Эрзянь сёрмадейть|З]]
[[Category:Эрзякс кортыцят|З]]
