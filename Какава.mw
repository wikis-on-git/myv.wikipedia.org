[[Артовкс:Чермное.jpg|альт=|кенжешка|220x220пкс|''Якстере морянь трокс ютамо'', Никола Надеинэнь церьковасто 1640-це иень фреска]]
'''Какава''' — [[Цыган ломанть|цыганонь]] тундонь покшчи, туркань раськеютконь фестиваль.

== Историясь ==
Какава покчинть чачома тарказо - [[Египет Мастор|Египет]] ды Маласо (Ближний) Восток. Кода кемить [[Цыган ломанть|цыгантнэ]], Какава невти чудань тевтнень, конат теевсть Кезэрень Египтасо  христианонь ломантнень - Коптатнень - марто.

Тевтне сюлмавозельть Египтасто пайстомо ломантнень туемаст марто. Мельгаст паниця фараононь  армиясь ваясь морянтень. Те тевенть ледстнемга ломантне эрьва ие панжиковонь 6-це чистэ сакшныть лейчирев ды тейнить тосо покшчи.

== Какавась Турциясо ==
[[Артовкс:Kakava2015_(21).JPG|альт=|кенжешка|2015-це иестэ  [[Эдирне|Эдирнасо]] Какава покчшинть шкасто цыганавань киштематне]]
[[Артовкс:Kakava2015_(7).JPG|альт=|кенжешка|2015-це иестэ [[Эдирне|Эдирнасо]] Какава покшчисэ киштицят]]
Турциянь чивалгомань оштнэсэ — [[Эдирне|Эдирнасо]] ды Кыркларелисэ - Какава тешкстави эрьва иестэ кода тундонь само покшчи. Эдирнасо покшчись ней раськеютконь фестиваль, конанень лезды губернаторось ды Эдирна ошонь мэрэсь. Фестиваленть официальной пельксэзэ ютни Sarayiçi-сэ. Тесэ жо ютавтнить бороцицянь пелькстамо. Покшчисэнть кирвазтнить толпандят, ломантне кирнявтнить велькскаст, гайги музыка, киштевить киштемат. Официальной  пельксэсь прялеви 5000 инжень ды фестивалень азортнэнь пловсо каванямосост. Покшчись поладови омбоце чинь валскеяк Тунджа леенть чиресэ.

== Литературась ==

* Nazım Alpman; Başka Dünyanın İnsanları Çingeneler, ISBN 2880000117865
* Murat Kurt, "Avrupa′nın Vatansızları: Çingeneler", Haksöz Haber Sitesi, 4 Kasım 2008.
* Marushiakova, Elena and Vesselin Popov. 2007. Исчезнувшая Курбан: современные аспекты празднования праздника Какава (Hıdırellez) среди цыган в Восточной Фракии (Турция). В: Sikimić, Bilijana, Петко Христов, ЭЦП. Курбан на Балканах. Белград: Институт балканских исследований, 33-50.

== Истя жо вант ==

* Хедерлез
* Егорий Вешний

== Примечаният ==
{{Примечания}}
