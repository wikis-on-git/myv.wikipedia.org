{{Ломанесь
 |лем                  = Софья Рябова 
 |оригинальной лем      = 
 |чачома лем         = Софья Павловна Рябова  
 |артовкс              =
 |важодема ёрокчизе     = [[эрзя]]нь тонавтыця
 |чачома чись          = 1898
 |чачома тарка         = {{ЧачомаТарка|Ламбаське веле||Ламбаське (Ицял буень)}}, {{ЧачомаТарка|Ицялонь буе}}, {{ЧачомаТарка|Мордовия Республикась|Мордовиянь}}
 |гражданчи            = {{Масторкоцт|СССР}}
 |кедьалксчи             = {{Масторкоцт|Россиянь Империя}}
 |кулома чись          = 
 |кулома тарка         = {{КуломаТарка|Минск ош}}
 |тетязо               = Павел Тимофеевич Рябов
 |авазо                = Александра Михайловна Рябова (Юрченкова тейтерькс) 
 |мирдезэ              = Уфимцев Ефим, Хрымов Виктор Дмитриевич.
 |низэ                 = 
 |эйкакшонзо           = Евгения
 |казнеть ды медальть  = 
 |автограф             = 
 |вальма                = 
 |википурнавкс         = 
}}


'''Софья Павловна Рябова''' ([[1894]] [[чадыковонь 16 чи]]стэ [[Ламбаське (Ицял буень)|Ламбаське велесэ]], [[Ицялонь буе|Ицялонь буесэ]], [[Мордовия Республикась|Мордовия Республикань]] — кулось [[Минск]] ошсо). Ульнесь вейке 7-стэ эрикс кадовозь  Рябовонь эйкакштнэде. [[Рябовонь, Анатолий Павлович]]ень (1894 чачома иесь) ды [[Рябов, Владимир Павлович]]ень (1900 чачома иесь)  ялакс. Школань тонавтыця. Ашти «Учительница-мордовка» (1937 ие)  [[Сычков, Федот Васильевич]]ень артовксонть  прототипекс. Тетязо-авазо: Павел Тимофеевич Рябов ды Александра Михайловна Рябова (од тейтерькс — Юрченкова). Весе эйкакштнэ ульнесть тонавтозь, важодсть тонавтыцякс, ютавтыцякс, агрономокс.<br>


Вачо шкатнева - 1920 иетнестэ - туекшнось Владимир ды Анатолий мельга [[Томск]] ошов. Мейле сыненст сась Лиза ялаксозо, конась важодсь аптекасо. Тозонь туекшность ламо эрзят: «кши мельга». Томск ошсо се шкане ульнесь эрзянь «землячества». Эрзятне важодсть ошсо эрьва косо: тейтертне — лавкава, цёратне — шахтасо. Сонянень ульнесть 19 иеть, кода лиссь тосо мирденень. Мирденть уж ульнесть зярыя эйкакшт — тейтерькат — 15-16 иесэ. Сынь мерсть Сонянень «авай». Мирдесь ульнесь ракшань микшниця. Чачсь вейсэнь эйкакш — Евгения. <br>

Лиза ялаксозояк мусь тосто мирде — [[Васильев, Тимофей Васильевич]]. Сыця [[Мордовия]] Республикань путыцязо; юрист; [[Англань мастор]]ов кучозь од Советэнь Республикань пельде дипломат. <br>

[[File:Galina Ryabova-Popova.jpg|thumb|Galina Ryabova-Popova]]

Зярыя шкань ютазь Рябовтнэ велявтыть Саранскоев.  Велявтсь Соняяк эйкакш марто аванстэнь. <br>



Мейле Софья венчась  В.Д.Хрымовнень — Мордовиянь артыцянтень. [[Хрымов, Виктор Дмитриевич]] 1908-1958 эрямопингезэ (чачсь [[Лямбирень буе]]сэ, [[Скрябино]] велесэ) ульнесь Ф.В.Сычковонь кедьсэ тонавтниця. Эрямост ульнесь аволь уцяскав: В.Д.Хрымов тусь эрямо Софьянь ялганстэнь. Неень шкане вастневить Хрымовонь В.Д. колмо артовксонзо. Эрьвасонть - сирень. Сирень пусмо морго лангсо, цветиця сирень крыльця бокасо ды сирень пиресэ. Софья Рябова истя жо артозель Ф.В.Сычковсо сирень вакссо. <br>

1937 иесь ульнесь Рябовтнэнень стака: пекстазельть ды мейле ледезельть Анатолий ды Владимир, сынст нист пекстазельть тюрьмас кода «враг народань» нить. Владимирэнь нинтень макссть  3 иеть, кудосо кадовсь 1 иесэ эйкакш — Галина. Анатолиень нинтень - 8 иеть, кадовсь 10-11 иесэ эйкакш - Ричард.<br>


[[File:Тимофій Васильєв.jpg|thumb|Тимофій Васильєв]]

Кода теде ёвтни Галина Владимировна Рябова-Попова ([[Рябов, Владимир Павлович]]ень тейтерезэ):<br>

Тетянь саизь ды пекстызь 1937 иень аштемковсто, а авань ансяк ожоковонь 22 чистэ. Тетянь саизь чить, садпиресэ ульнесть кавто умаринат – ты сонзэ ветить. Ёвтнесь авам, ансяк теке. А вана авань мельга састь веть. Весе ули-паронок саизь, конвоирэсь мерсь: «Пакшась потестэнть кардазь? Сестэ сонзэ эряви ковгак ладямонзо». Сынь тусть ошганть ды пачкодсть Соня патянь ды Александра Михайловнань бабань кудонть видс. Ды максымизь вальмава мезень бути канст марто ды весе!<br>


Истя Софья Павловна теевсь покш раськень прявтокс: сонсь, бабась — Александра Михайловна, Женя  - эсь эйкакшозо, Галина — Владимирэнь эйкакш ды Ричард,  - Анатолиень эйкакш, конанть тетянзо-аванзо истя жо ледезельть-пектазельть. 
Аламо шкань ютазь ледезель Лиза ялаксонть мирдезэ —  [[Васильев, Тимофей Васильевич]]. <br>

Вана мезе ашти те артовксонть удало. Галина Владимировна Рябова-Попова ёвтни:  «Соня патям ульнесь кортыця, ялганзо ульнесть эрьва косо. Вы весть тензэ мерсь НКВД-нь ломань: «Рябов мезень фамилиянть конёвстэ неизь — кармить арестт"… <br>

Авань тюрьмасто велявтомадо мейле, мон яла кудосо пижнить «Авай!» ды сынь кавонест — авам ды Соня патям  - чиильть», - лецни Галина Владимировна. «Мейле авам саимем эсь родня ёнов, Ленинградской областев. Тосо эринек [[Бологое]] ды [[Тихвин]] ошсо. Авам весть мери тень рузкс (сон — рузава ульнесь): «сёрмадт Соня патятень "Здравствуй, мама Соня!", а мон нильтякадынь ды эзинь карма. Мейле содан, Соня патям авань лангс кеж тень коряс кирдсь. Ансяк авам пельсь весе тень ёвтнемс. Сон тень касомас мезеяк эзь ёвтне».<br>


Арестэнь кармавтоманть  сёрмадстызе сонсь [[И.В.Сталин]]. Тосо ульнесь Мордовиянь сядо ломанть: эрьва мезень прявт, тонавтыцят, ютавтыцят, сёрмадейть. <br>

Сонянь ульнесь вейке эйкакшозо - тейтерька, Женя.
*Софья Павловна Рябова
**Евгения Ефимовна Уфимцева (васенце мирдень кувалт). Сон лиссь мирденень. Секс мекс мирдесь ульнесь еврей, эйкакштнэнень максть Рябов фамилия
***Ирина Рябова
***Евгений Рябов
***Анатолий Рябов (аванзо лелянзо лемсэ).

Ф.В.Сычковонь [[«Учительница-мордовка»]] (1937) артовксось ловови сехте вадрякс. Васенцеде сон невтезель [[«Индустрия социализма»]] невтелмасо — 1939 иень эйзюрковонь 18 чистэ. Те невтелмась ашти башка таркасо: сон невтсь артомань покш касома-кепедема од Советэнь Республикасо. Невтелмасо ульнесть 459 артыцянь 1015 артовкст. Ф.В.Сычковонь башка тосо ульнесть истят содавикст кода:  Михаил Авилов, Самуил Адливанкин, Александр Герасимов, Сергей Герасимов, Гавриил Горелов, Игорь Грабарь, Борис Иогансон, Николай Крымов, Александр Лактионов, Александр Любимов, Георгий Нисский, Аркадий Пластов, Михаил Платунов ды лият.<br>



Ф.В.Сычковонь артовкссо Софья ашти озадо пиресэ, эрзянь оршамосо, ваксонзо цветить цецят, эзем лангсо — книга. Содави, те — тонавтыця.  Чамазо а пейди, маряви прясонзо ламо стака арсемат. Тевс нолдазь ламо якстере тюс. Те аволь истяконь чамарунгонь артовкс, тесэ неявить стака учомат сыця шкадо.<br>

Вана кода сёрмадсь 1952 иестэ «Советской Мордовия» кулялопасо Ф.В.Сычков эсь артовксто: {{Цитатань ушодома}} «Я почти всю свою жизнь прожил в себе Кочелаеве. История этого села, его жителей проходила перед моими глазами на протяжении нескольких десятилетий. Сейчас, мысленным взором окидывая это время, я вижу, какие поразительные перемены произошли в жизни Кочелаева… Разве мог я в дореволюционное время подумать даже, что встречу женщину — представительницу маленькой нации, обучающую детей на родном языке? Никогда! А теперь в одном только Кочелаевском районе несколько десятков учительниц-мордовок обучают школьников на мокшанском языке. Нетрудно представить, какой была бы судьба этих женщин до 1917 года».<br/>




==Вант седе тов:==
* [[Рябовонь, Анатолий Павлович|Анатолий Рябов]]
* [[Васильев, Тимофей Васильевич|Тимофей Васильев]]
* [[Рябов, Владимир Павлович|Владимир Рябов]]

== Лисьм.: ==
"Федот Васильевич Сычков". 1986 год. Саранск. Мордовское книжное издательство. Составители Л.А.Букина и М.И.Сурина. Фотограф Н.Е.Ревизов. Рецензент -старший научный сотрудник Государственного Русского Музея Е.Н.Гусева.Стр.15<br>
* https://artchive.ru/artists/27895~Viktor_Dmitrievich_Khrymov
* https://artinvestment.ru/auctions/2164/works.html
* https://ru.wikinews.org/wiki/%D0%92%D0%B8%D0%BA%D0%B8-%D1%8D%D0%BA%D1%81%D0%BF%D0%B5%D0%B4%D0%B8%D1%86%D0%B8%D1%8F%D1%81%D1%8C_%D1%8F%D0%BA%D0%B0c%D1%8C_%D0%B8%D0%BD%D0%B6%D0%B5%D0%BA%D1%81_%D0%A0%D1%8F%D0%B1%D0%BE%D0%B2%D0%BE%D0%BD%D1%8C_%D0%B1%D1%83%D0%B5-%D1%80%D0%B0%D1%81%D1%8C%D0%BA%D0%B5%D0%BD%D1%82%D1%8C_%D1%82%D1%83%D1%80%D1%82%D0%BE%D0%B2
* https://ru.wikinews.org/wiki/%D0%A1%D0%B5%D0%BC%D1%8C%D1%8F_%D0%A0%D1%8F%D0%B1%D0%BE%D0%B2%D1%8B%D1%85:_%D0%BE%D1%81%D0%BD%D0%BE%D0%B2%D0%BE%D0%BF%D0%BE%D0%BB%D0%BE%D0%B6%D0%BD%D0%B8%D0%BA%D0%B8_%D1%8D%D1%80%D0%B7%D1%8F%D0%BD%D1%81%D0%BA%D0%BE%D0%B9_%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D1%8B._%D0%92%D1%81%D1%82%D1%80%D0%B5%D1%87%D0%B0_%D0%B2%D1%82%D0%BE%D1%80%D0%B0%D1%8F
<references />
[[Category:Эрзянь Ине ломанть|Р]]
[[Category:Эрзянь тонавтыцят|Р]]
[[Category:Эрзянь ютавтыцят|Р]]
[[Category:Эрзякс кортыцят|Р]]
[[Category:Эрзянь Ине ломанть|В]]
