{{Ломанесь}}
'''Софья Павловна Рябова''' ([[1898]] иень [[чадыковонь 16 чи]]стэ [[Ламбаське (Ицял буень)|Ламбаське велесэ]], [[Ицялонь буе|Ицялонь буесэ]], [[Мордовия Республикась|Мордовия Республикань]] — кулось [[Минск]] ошсо) — эрзянь школань тонавыця, ульнесь вейке [[сисем|7-стэ]] эрикс кадовозь  Рябовонь эйкакштнэде: [[Рябовонь, Анатолий Павлович|Анатолиень]] ([[1894]] чачома иесь) ды [[Рябов, Владимир Павлович|Олодимерэнь]] ([[1900]] чачома иесь)  сазорокс. Ульнесь «Учительница-мордовка» ([[1937 ие]])  [[Сычков, Федот Васильевич|Федот Сычковонь]] артовксонть  прототипекс.
==Эрямопингензэ==
Тетязо-авазо: Павел Тимофеевич Рябов (кулось [[1912]] иестэ) ульнесь Болдинасо Пушкин раськень секретарекс ды Александра Михайловна Рябова (од тейтерькс — Юрченкова). 

Рябов раськень эйкакштнэ: [[Рябовонь, Анатолий Павлович|Анатолий]] - [[1894 ие]], Елизавета - [[1896]], Софья - [[1898]],  [[Рябов, Владимир Павлович|Владимир]] - [[1900]], [[Александр - 1905]], Капитолина - [[1908]], Лидия - [[1911]]. Весе эйкакштнэ Лидиядо башка ульнесть тонавтозь, важодсть тонавтыцякс, ютавтыцякс, агрономокс.

Вачо шкатнева - [[1920 ие]]тнестэ - туекшнось Владимир ды Анатолий мельга [[Томь ош|Томск ошов]]. Мейле сыненст сась Лиза ялаксозо, конась важодсь аптекасо. Тозонь туекшность ламо эрзят: «кши мельга». Томск ошсо се шкане ульнесь эрзянь «землячества». Эрзятне важодсть ошсо эрьва косо: тейтертне — лавкава, цёратне — шахтасо. <br>

== Раськезэ ==
Сонянень ульнесть 19 иеть, кода лиссь тосо мирденень. Мирденть уж ульнесть зярыя эйкакшт — тейтерькат — 15-16 иесэ. Сынь мерсть Сонянень «авай». Мирдесь ульнесь ракшань микшниця. Чачсь вейсэнь эйкакш — Евгения. Сон ульнесь Сонянь вейкине эйкакшокс.
*Евгения Ефимовна Уфимцева (васенце мирдень кувалт). Сон лиссь мирденень. Секс мекс мирдесь ульнесь еврей, эйкакштнэнень максть Рябов фамилия:
** Ирина Рябова
** Евгений Рябов
** Анатолий Рябов (аванзо лелянь лемсэ).<br>

Лиза ялаксозояк мусь тосто мирде — [[Васильев, Тимофей Васильевич]]. Сыця [[Мордовия]] Республикань путыцязо; юрист; [[Англань мастор]]ов кучозь од Советэнь Республикань пельде дипломат.

[[File:Galina Ryabova-Popova.jpg|thumb|Galina Ryabova-Popova]]

Зярыя шкань ютазь Рябовтнэ велявтыть [[Саранск]]оев.  Велявтсь Соняяк эйкакш марто [[ава]]нстэнь. 

Мейле Софья венчась  В.Д.Хрымовнень — Мордовиянь артыцянтень. [[Хрымов, Виктор Дмитриевич]] 1908-1958 эрямопингезэ (чачсь [[Лямбирь|Лямбирень буесэ]], [[Скрябино|Скрябино]] велесэ) ульнесь Ф.В.Сычковонь кедьсэ тонавтниця, Мордовиянь артыцянь вейсэндявксэнь прявт ([[1952]]-[[1958]]). Эрямост ульнесь аволь уцяскав: В.Д.Хрымов тусь эрямо Софьянь ялганстэнь. Неень шкане вастневить Хрымовонь В.Д. зярыя артовксонзо: "Мокшанка" ([[1955]]), "Од Саранск" ([[1957]]) - невтезь Саранскойсэ Советской курось, "Ташто Саранск" (1956), "М.И.Калинин в Мордовии в 1919 году", "Сирень".<br>

== Репрессият ==
1937 иесь ульнесь Рябовтнэнень стака: пекстазельть ды мейле ледезельть Анатолий ды Владимир, сынст нист пекстазельть тюрьмас кода «враг народань» нить. Владимирэнь нинтень макссть 3 иеть, кудосо кадовсь 1 иесэ эйкакш — Галина. Анатолиень нинтень - 8 иеть, кадовсь 10-11 иесэ эйкакш - Ричард.

[[File:Тимофій Васильєв.jpg|thumb|Тимофій Васильєв]]

Кода теде ёвтни Галина Владимировна Рябова-Попова ([[Рябов, Владимир Павлович]]ень тейтерезэ):{{Цитатань ушодома}}"Тетянь саизь ды пекстызь 1937 иень аштемковсто, а авань ансяк ожоковонь 22 чистэ. Тетянь саизь чить, садпиресэ ульнесть кавто умаринат – ты сонзэ ветить. Ёвтнесь авам, ансяк теке. А вана авань мельга састь веть. Весе ули-паронок саизь, конвоирэсь мерсь: «Пакшась потестэнть кардазь? Сестэ сонзэ эряви ковгак ладямонзо». Сынь тусть ошганть ды пачкодсть Соня патянь ды Александра Михайловнань бабань кудонть видс. Ды максымизь вальмава мезень бути канст марто ды весе!"{{Цитатань пе}}

Истя Софья Павловна теевсь покш раськень прявтокс: сонсь, бабась — Александра Михайловна, Женя  - эсь эйкакшозо, Галина — Владимирэнь эйкакш ды Ричард,  - Анатолиень эйкакш, конанть тетянзо-аванзо истя жо ледезельть-пектазельть. 
Аламо шкань ютазь ледезель Лиза ялаксонть мирдезэ —  [[Васильев, Тимофей Васильевич]].

Вана мезе ашти те артовксонть удало. Галина Владимировна Рябова-Попова ёвтни:{{Цитатань ушодома}}«Соня патям ульнесь кортыця, ялганзо ульнесть эрьва косо. Вы весть тензэ мерсь НКВД-нь ломань: «Рябов мезень фамилиянть конёвстэ неизь — кармить арестт"… <br>

"Авань тюрьмасто велявтомадо мейле, мон яла кудосо пижнить «Авай!» ды сынь кавонест — авам ды Соня патям  - чиильть», - лецни Галина Владимировна. «Мейле авам саимем эсь родня ёнов, Ленинградской областев. Тосо эринек [[Бологое|Бологое]] ды [[Тихвин|Тихвин]] ошсо. Авам весть мери тень рузкс (сон — рузава ульнесь): «сёрмадт Соня патятень "Здравствуй, мама Соня!", а мон нильтякадынь ды эзинь карма. Мейле содан, Соня патям авань лангс кеж тень коряс кирдсь. Ансяк авам пельсь весе тень ёвтнемс. Сон тень касомас мезеяк эзь ёвтне».{{Цитатань пе}}


Арестэнь кармавтоманть  сёрмадстызе сонсь [[Иосиф Сталин|И.В.Сталин]] - [[СССРень Верьце Судонь оенной судямонень алтазентне|СССРень Верьце Судонь оенной судямонень алтазентне]]  (''[[руз]].Список лиц, подлежащих суду военной коллегии Верховного суда Союза СССР. 19.04.1938 АП РФ, оп.24, дело 416, лист 176, кедьтешкст Сталин, Молотов, Каганович, Жданов''). Тосо ульнесь Мордовиянь сядо ломанть: эрьва мезень прявт, тонавтыцят, ютавтыцят, сёрмадейть.<br>

== Артовксонть историязо ==
Ф.В. Сычковонь «Учительница-мордовка» (1937) артовксось ловови сехте вадрякс. Васенцеде сон невтезель «Индустрия социализма» невтелмасо — 1939 иень эйзюрковонь 18 чистэ. Те невтелмась ашти башка таркасо: сон невтсь артомань покш касома-кепедема од Советэнь Республикасо. Невтелмасо ульнесть 459 артыцянь 1015 артовкст. Ф.В.Сычковонь башка тосо ульнесть истят содавикст кода: [[Михаил Авилов|Михаил Авилов]], [[Самуил Адливанкин|Самуил Адливанкин]], [[Александр Герасимов]], [[Сергей Герасимов]], [[Гавриил Горелов|Гавриил Горелов]], [[Игорь Грабарь|Игорь Грабарь]], [[Борис Иогансон|Борис Иогансон]], [[Николай Крымов|Николай Крымов]], [[Александр Лактионов|Александр Лактионов]], [[Александр Любимов|Александр Любимов]], [[Георгий Нисский|Георгий Нисский]], [[Аркадий Пластов|Аркадий Пластов]], [[Михаил Платунов|Михаил Платунов]]. <br>


Ф.В.Сычковонь артовкссо Софья ашти озадо пиресэ, эрзянь оршамосо, ваксонзо цветить цецят, эзем лангсо — книга. Содави, те — тонавтыця.  Чамазо а пейди, маряви прясонзо ламо стака арсемат. Тевс нолдазь ламо якстере тюс. Те аволь истяконь чамарунгонь артовкс, тесэ неявить стака учомат сыця шкадо.

Вана кода сёрмадсь [[1952 ие]]стэ «Советской Мордовия» кулялопасо Ф.В.Сычков эсь артовксто: 
{{Цитатань ушодома}} 
({{Lang-myv|«Мон малава весе пингем эрия [[Кочелаево (Ковёлбуе)|Кочелаевасо]]. Те веленть историязо, сонзэ эрицятнень пингест  - весе ютась монь сельмень икеле. Ней, удалов ванозь, мон неян, кодат покштояк покшт полавтомат теевсть те велень эрямосо. Арази арсинь мон, революциядо икеле, вишка раськень тейтерьавань вастомадо, конась тонавты эйкакшт эсь тиринь кельсэ? Зярдояк! А ней ансяк вейке Ковёлбуесэ зярыя кементь тонавтыцят, конат тонавтыть эйкакшт мокшонь кельсэ. А стака содамс, кодамо бу сынст эрямост улевель 1917 иень икеле».''}} 

{{oq|ru|«Я почти всю свою жизнь прожил в себе Кочелаеве. История этого села, его жителей проходила перед моими глазами на протяжении нескольких десятилетий. Сейчас, мысленным взором окидывая это время, я вижу, какие поразительные перемены произошли в жизни Кочелаева… Разве мог я в дореволюционное время подумать даже, что встречу женщину — представительницу маленькой нации, обучающую детей на родном языке? Никогда! А теперь в одном только Кочелаевском районе несколько десятков учительниц-мордовок обучают школьников на мокшанском языке. Нетрудно представить, какой была бы судьба этих женщин до 1917 года».}}{{Цитатань пе}}

==Вант седе тов:==
* [[Рябовонь, Анатолий Павлович|Анатолий Рябов]]
* [[Васильев, Тимофей Васильевич|Тимофей Васильев]]
* [[Рябов, Владимир Павлович|Владимир Рябов]]

== Лисьм.: ==
* http://www.sudbasoldata.ru/6382/
* "Федот Васильевич Сычков". 1986 год. Саранск. Мордовское книжное издательство. Составители Л.А.Букина и М.И.Сурина. Фотограф Н.Е.Ревизов. Рецензент -старший научный сотрудник Государственного Русского Музея Е.Н.Гусева.Стр.15 
* https://artchive.ru/artists/27895~Viktor_Dmitrievich_Khrymov
* https://artinvestment.ru/auctions/2164/works.html
* https://ru.wikinews.org/wiki/%D0%92%D0%B8%D0%BA%D0%B8-%D1%8D%D0%BA%D1%81%D0%BF%D0%B5%D0%B4%D0%B8%D1%86%D0%B8%D1%8F%D1%81%D1%8C_%D1%8F%D0%BA%D0%B0c%D1%8C_%D0%B8%D0%BD%D0%B6%D0%B5%D0%BA%D1%81_%D0%A0%D1%8F%D0%B1%D0%BE%D0%B2%D0%BE%D0%BD%D1%8C_%D0%B1%D1%83%D0%B5-%D1%80%D0%B0%D1%81%D1%8C%D0%BA%D0%B5%D0%BD%D1%82%D1%8C_%D1%82%D1%83%D1%80%D1%82%D0%BE%D0%B2
* https://ru.wikinews.org/wiki/%D0%A1%D0%B5%D0%BC%D1%8C%D1%8F_%D0%A0%D1%8F%D0%B1%D0%BE%D0%B2%D1%8B%D1%85:_%D0%BE%D1%81%D0%BD%D0%BE%D0%B2%D0%BE%D0%BF%D0%BE%D0%BB%D0%BE%D0%B6%D0%BD%D0%B8%D0%BA%D0%B8_%D1%8D%D1%80%D0%B7%D1%8F%D0%BD%D1%81%D0%BA%D0%BE%D0%B9_%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D1%8B._%D0%92%D1%81%D1%82%D1%80%D0%B5%D1%87%D0%B0_%D0%B2%D1%82%D0%BE%D1%80%D0%B0%D1%8F
{{Lisj}}
[[Category:Эрзянь Ине ломанть|Р]]
[[Category:Эрзянь тонавтыцят|Р]]
[[Category:Эрзянь ютавтыцят|Р]]
[[Category:Эрзякс кортыцят|Р]]
[[Category:Эрзянь Ине ломанть|В]]
