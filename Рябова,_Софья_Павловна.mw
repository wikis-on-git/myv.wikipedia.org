{{Ломанесь
 |лем                  = Софья Рябова 
 |оригинальной лем      = 
 |чачома лем         = Софья Павловна Рябова  
 |артовкс              =
 |важодема ёрокчизе     = [[эрзя]]нь тонавтыця
 |чачома чись          = 1898
 |чачома тарка         = {{ЧачомаТарка|Ламбаське веле||Ламбаське (Ицял буень)}}, {{ЧачомаТарка|Ицялонь буе}}, {{ЧачомаТарка|Мордовия Республикась|Мордовиянь}}
 |гражданчи            = {{Масторкоцт|СССР}}
 |кедьалксчи             = {{Масторкоцт|Россиянь Империя}}
 |кулома чись          = 
 |кулома тарка         = {{КуломаТарка|Минск ош}}
 |тетязо               = Павел Тимофеевич Рябов
 |авазо                = Александра Михайловна Рябова
 |мирдезэ              = В.Д.Хрымов
 |низэ                 = 
 |эйкакшонзо           = Евгения
 |казнеть ды медальть  = 
 |автограф             = 
 |вальма                = 
 |википурнавкс         = 
}}


'''Софья Павловна Рябова''' ([[1894]] [[чадыковонь 16 чи]]стэ [[Ламбаське (Ицял буень)|Ламбаське велесэ]], [[Ицялонь буе|Ицялонь буесэ]], [[Мордовия Республикась|Мордовия Республикань]] — кулось Минск ошсо''). Ульнесь вейке 7-стэ эрикс кадовозь  Рябовонь эйкакштнэде. [[Рябов, Владимир Павлович]]ень (1894 чачома иесь) ды [[Рябов, Владимир Павлович]]ень (1900 чачома иесь)  ялакс. Школань тонавтыця. Ашти «Учительница-мордовка» (1937 ие)  [[Ф.В.Сычков]]онь артовксонть  прототипекс. Тетязо-авазо: Павел Тимофеевич Рябов ды Александра Михайловна Рябова (од тейтерькс — Юрченкова). Весе эйкакштнэ ульнесть тонавтозь, важодсть тонавтыцякс, ютавтыцякс, агрономокс.<br>
 

Вачо шкатнева - 1920 иетнестэ - туекшнось Владимир ды Анатолий мельга [[Томск]] ошов. Мейле сыненст сась Лиза ялаксозо, конась важодсь аптекасо. Тозонь туекшность ламо эрзятне: «кши мельга». Томск ошсо се шкане ульнесь эрзянь «землячества». Эрзятне важодсть ошсо эрьва косо: тейтертне — лавкава, цёратне — шахтасо. Сонянень ульнесть 19 иеть, кода лиссь тосо мирденень. Мирденть уж ульнесть зярыя эйкакшт — тейтерькат — 15-16 иесэ. Сынь мерсть Сонянень «авай». Мирдесь ульнесь ракшань микшниця. Чачсь вейсэнь эйкакш — Евгения. <br>

Лиза ялаксозояк мусь тосто мирде — [[Васильев, Тимофей Васильевич]]. Сыця [[Мордовия]] Республикань путыцязо; юрист; [[Англань мастор]]ов кучозь од Советэнь Республикань пельде дипломат. <br>


Зярыя шкань ютазь Рябовтнэ велявтыть Саранскоев.  Велявтсь Соняяк эйкакш марто аванстэнь. <br>

[[File:Тимофій Васильєв.jpg|thumb|Тимофій Васильєв]]

Мейле Софья венчась  В.Д.Хрымовнень — Мордовиянь артыцянтень. [[В.Д.Хрымов]] (чачсь [[Лямбирень буе]]сэ, [[Скрябино]] велесэ) ульнесь Ф.В.Сычковонь кедьсэ тонавтниця. Эрямост ульнесь аволь уцяскав: В.Д.Хрымов тусь эрямо Софьянь ялганстэнь.<br>


1937 иесь ульнесь Рябовтнэнень стака: пекстазельть ды мейле ледезельть Анатолий ды Владимир, сынст нист пекстазельть тюрьмас кода «враг народань» нить. Владимирэнь нинтень макссть  3 иеть, кудосо кадовсь 1 иесэ эйкакш — Галина. <br>


Кода теде ёвтни Галина Владимировна Рябова-Попова (Рябов, Владимир Павловичень): <br>

Тетянь саизь ды пекстызь 1937 иень аштемковсто, а авань ансяк ожоковонь 22 чистэ. Тетянь саизь чить, садпиресэ ульнесть кавто умаринат – ты сонзэ ветить. Ёвтнесь авам, ансяк теке. А вана авань мельга састь веть. Весе ули-паронок саизь, конвоирэсь мерсь: «Пакшась потестэнть кардазь? Сестэ сонзэ эряви ковгак ладямонзо». Сынь тусть ошганть ды пачкодсть Соня патянь ды Александра Михайловнань бабань кудонть видс. Ды максымизь вальмава мезень бути канст марто ды весе! <br>

[[File:Galina Ryabova-Popova.jpg|thumb|Galina Ryabova-Popova]]

Истя Софья Павловна теевсь покш раськень прявтокс: сонсь, бабась — Александра Михайловна, Женя  - эсь эйкакшозо, Галина — ялаксонзо эйкакш ды Ричард, омбоце ялаксонзо эйкакш, конанть тетянзо-аванзо истя жо ледезельть-пектазельть. 
Аламо шкань ютазь ледезель Лиза ялаксонть мирдезэ — Тимофей Васильевич Васильев. <br>

Вана мезе ашти те артовксонть удало. Галина Владимировна Рябова-Попова ёвтни: «Соня патям ульнесь кортыця, ялганзо ульнесть эрьва косо. Вы весть тензэ мерсь НКВД-нь ломань; «Рябов мезень фамилиянть конёвстэ неизь — кармить арестт… Авань тюрьмасто велявтомадо мейле, мон яла кудосо пижнить «Авай!» ды сынь кавонест — авам ды Соня патям  - чиильть», - лецни Галина Владимировна. «Мейле авам саимим эсь родня ёнов, Ленинградской областев. Тосо эринек [[Бологое]] ды [[Тихвин]] ошсо. Авам весть мери тень рузкс (сон — рузава ульнесь): «сёрмадт Соня патятень — Здравствуй, мама Соня!  - а мон нильтякадынь ды эзинь карма. Мейле содан, Соня патям авань лангс кеж тень коряс кирдсь. Ансяк авам пельсь весе тень ёвтнемс. Сон тень касомас мезеяк эзь ёвтне».<br>


Арестэнь кармавтоманть  сёрмадстызе сонсь [[И.В.Сталин]]. Тосо ульнесь Мордовиянь сядо ломанть: эрьва мезень прявт, тонавтыцят, ютавтыцят, сёрмадейть. <br>


Ф.В.Сычковонь [[«Учительница-мордовка»]] (1937) артовксось ловови сехте вадрякс. Васенцеде сон невтезель [[«Индустрия социализма»]] невтелмасо — 1939 иень эйзюрковонь 18 чистэ. Те невтелмась ашти башка таркасо: сон невтсь артомань покш касома-кепедема од Советэнь Республикасо. Невтелмасо ульнесть 459 артыцянь 1015 артовкст. Ф.В.Сычковонь башка тосо ульнесть истят содавикст кода:  Михаил Авилов, Самуил Адливанкин, Александр Герасимов, Сергей Герасимов, Гавриил Горелов, Игорь Грабарь, Борис Иогансон, Николай Крымов, Александр Лактионов, Александр Любимов, Георгий Нисский, Аркадий Пластов, Михаил Платунов ды лият.<br>



Ф.В.Сычковонь артовкссо Софья ашти озадо пиресэ, эрзянь оршамосо, ваксонзо цветить цецят, эзем лангсо — книга. Содави, те — тонавтыця.  Чамазо а пейди, маряви прясонзо ламо стака арсемат. Тевс нолдазь ламо якстере тюс. Те аволь истяконь чамарунгонь артовкс, тесэ неявить стака учомат сыця шкадо.<br>

Вана кода сёрмадсь 1952 иестэ «Советской Мордовия» кулялопасо Ф.В.Сычков эсь артовксто: {{Цитатань ушодома}} «Я почти всю свою жизнь прожил в себе Кочелаеве. История этого села, его жителей проходила перед моими глазами на протяжении нескольких десятилетий. Сейчас, мысленным взором окидывая это время, я вижу, какие поразительные перемены произошли в жизни Кочелаева… Разве мог я в дореволюционное время подумать даже, что встречу женщину — представительницу маленькой нации, обучающую детей на родном языке? Никогда! А теперь в одном только Кочелаевском районе несколько десятков учительниц-мордовок обучают школьников на мокшанском языке. Нетрудно представить, какой была бы судьба этих женщин до 1917 года».<br />




==Вант седе тов:==
* [[Рябовонь, Анатолий Павлович|Анатолий Рябов]]
* [[Васильев, Тимофей Васильевич|Тимофей Васильев]]
== Лисьм.: ==
<references />
[[Category:Эрзянь Ине ломанть|Р]]
[[Category:Эрзянь тонавтыцят|Р]]
[[Category:Эрзянь ютавтыцят|Р]]
[[Category:Эрзякс кортыцят|Р]]
[[Category:Эрзянь Ине ломанть|В]]
