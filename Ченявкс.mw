Ченявксось эрси эрьва кодамо.
Васенцесь - тейневи кудоракшань печкемадо мейлекс. Зярдо  сеск печкемадо мейле, сайневи пекесывелесь, максось, пичеттне ( почкатне, бути ки вечксынзе танстест),ашо максотне (тевелявтнэ) тевс нолдтневить седе чуросто, мелень коряс путовить лия сывельтькак. Сынь керсемкат апокш пельксэс ды рестамат пси пачалго лангсо чиньжарамо, эли лия касовксонь ойсэ, ветешка минутат анокчидест икеле каяви кубикекс керсезь пря чурька, конанть ламочизэ истянь зяро сывелесь. Мелень коряс путовить тантейгавтомат - раужо порцька, аламине мускатонь пеште.
 Омбоцесь тееви эрьва шкасто паро сывельстэ паро инжетненень. Пропорциятне текеть.Сехте ваномкась - чурьканть ламочизэ улезэ сывельденть а вишкине.
 Варианттнэ ламо, конат-конат пидемстэ каит ловсо, чапамо ды ламбамо велькст.
 Камышлинкасо (Оренбургонь ёнксонь, Северной район) ченявксось пидеви ведьсэ.
