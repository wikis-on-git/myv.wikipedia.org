'''Александр Сергеевич Кадоркин''' (1938 - 1993)— [[Эрзянь кель|эрзянь]] кельсэ содавикс сёрмадей, валморонь ладсий.
Чачсь сон [[1938]] иестэ, [[аштемков]]онь 26-це чистэ [[Отяжбуе]]нь Козловка велесэ. Армиясо служамодо мейле прядсь Н.П.Огарев лемсэ МГУ-нь историко-филологической факультет. Важодсь Чамзинкань ды Ицялонь буетнева школань директорокс ды тонавтыцякс. [[1978]] иестэ саезь меельце чизэнзэ тонавтсь эйкакшт Тюменской ёнкссонь Сургут ошсо.
 
А.С.Кадоркинэнь талантось, ламонь содамонь бажамось келейгавтсь шкинеманзо - сон сёрмадсь [[валморо]]т, поэмат, [[ёвтнема]]т, повестть... Лириказо ойместокиця, образной, метафоричной, шождасто ловновиця. Сон маштсь невтеме сень, мезенть ламот эзть нее, эзть маря. 
== Шкинеманзо ==
Сонзэ произведениятне совасть хрестоматияс, учебникс. Стихензэ содасызь эйкакшонь пес. Мордкизсэ лиссть стихень,ёвтнемань ды повестень книганзо, конат алтазь вишкинетнень туртов: 
*'''«Мика»''' (1969) 
*'''«Ки лангсо»''' (1971)
*'''«Эрясь-аштесь овто»''' (1973) 
*'''«Садо миненек праздникс»''' (1983)  
*'''«Латко чиресэ кудыне»''' (1975) 
*'''«Кизна Дубровкасо»''' (1979) 
*'''«Терди чачома мастором»''' (1987)  
*'''«А сёпсынь арсемам ды мелем»''' (1993) вейсэнь книгас совавтозь стихензэ ды поэмазо. 

Ансяк истя лиссь - ламо  творческой арсеманзо кадовсть апак прядо: [[1993]] иень [[ожоков]]онь 5-це чистэ стака сэредемадо мейле лоткась чавомодо [[седей|седеезэ]].



[[Category:Эрзянь Ине ломанть|К]]
[[Category:Эрзянь сёрмадейть|К]]
[[Category:Эрзянь валморонь ладсийть|К]]
