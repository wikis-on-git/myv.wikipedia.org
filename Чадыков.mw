{{MonthCalendar
|date=04/01/{{CURRENTYEAR}}
|float=right
|color=#ccccff
|color2=#ccccff
|EndNote=<small>[[{{CURRENTYEAR}} ие]]</small>
}}
[[Артовкс:Les Très Riches Heures du duc de Berry avril.jpg|right|thumb|April, from the ''Très riches heures du duc de Berry'']]
'''Ча́дыков''' — [[4 (ниле)|нилеце]] [[Ков|ковось]] ковкерьксенть [[Ие|иесэ]], эйсензe 30 [[Чи-ве|чить-веть]]. Ковкерьксенть полавтоманть видс Цезарень Юлиенть эйсэ Чадыковось ульнесь омбоце ковокс иесенть.

Солы ведесь пештясынзе лейтнень, латкотнень '''чадыведьте''' нама те ковонть лемди чадыковокс, те ковстонть панжсынзе эсинзе цецянзо эрьбась, ушоды пувамо варма. Сась шка юавтомс [[Эрьбанть чи|Эрьба чинть]], [[Вармавань Озкс|Вармавантень Озксонть]]. Ушосонть кельме модась карми эжеме, ушодыть чувтнесэ пургондовкст. Васенце тундонь балягинетне прок чипайнеть оймелгавтыть ломаненть, сась шка перьтпельксентень вельмема, кода эрзянь раськентеяк чадыковонь 16-це чистенть Модамасторлангсо эриця эрзятне ютавтыть [[Эрзянь Келень Чи|Эрзянь Келень]], Эрзянь Оймень, Эрзянь Лувонь вельмевтема Покшчи. 

Яла теке вемберть пракшныть кельметь, ды нама эряви [[Кельме Атя|Кельме Атянтень]] сюконямс каванямс куслядо илинзе чаво кельмсэ озиптнень, ды пургондыця, чувтотнень, нама сась шка вешнемс седи курокке тундонть. Серьгедемс, тердемс. Васенцеде кудазортне ливсызь ракшаст ушов, теледентьмейле,ёвтыть сюпрят [[Кардаз-Сярконтень]], [[Авнява|Авнявантень]]. Вано Вень кельметне прядовить, веси модамасторось пешкеди од касовксто, эряви ливамс покштятнень-сэрдятнень лемест.


{{Ковт}}

[[Категория:Ковт|Ч]]
[[Категория:Тундо|Ч]]
