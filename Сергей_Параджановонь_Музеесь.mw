'''Сергей Параджановонь Музеесь
Википедиясто саезь, стякодонь энциклопедия
[Сергей Параджановонь Музеесь] (армянокс: Սերգեյ Փարաջանովի թանգարան) алтазь Советэнь шкань кинонь снимицянтень ды артистэнтень Сергей Параджановнэнь. Те музеентень сакшныть сехте ламо ломанть Ереван ошсо. Музейсэ невтезь  аволь ансяк сонзэ киносо важодемазо, сёрмадомасояк. 

'''Историясь'''

Музеенть кармасть анокстамо 1988 иестэ, зярдо Параджанов сась эрямо Ереванов. Сон сонсь кочксизе тарканть (те ульнесь этнографиянь центра Ереван ошсо - Дзорагуж)  ды вачкамонь проектэнть.  <nowiki>[[1988 иестэ Армения масторсо ульнесь покш модань лыкамо]]</nowiki>, теде башка кармасть прянь невтеме ламо социально-экономической проблемат, тень кувалт музеесь панжозель ансяк 1991 иестэ, сестэ уж ютазель 1 ие Параджановонь  куломадо мейле.
Музеень прявтокс кармась <nowiki>[[Завен Саргасян]]</nowiki>. Неень шкане музеесь – культурань центра, конась содавикс эсензэ невтематнень коряс, тосо ютыть эрьва кодамо фестивальть.

'''Невтематне'''

Музеесь ашти кавказонь койсэ вачказь кудосо – кавто этажс. Тосо малава 1400 невтемань  тевть, козонь совить артовкст, някат, коллажт. Теде башка невтезь Параджановонь сёрмадозь либреттозо, пьесанзо, конатнень сон теинзе тюрьмасо аштемсто. Истя жо музейсэ улить кавто мемориальной эрямо комнатат, косо пурназь фестивалень призт, постерт, сёрмат Федерико Феллининь, Лиля Брикень, Андрей Тарковскоень, Михаил Вартановонь, Юрий Никулиннэнь пельде. Казнеть содавикс ломань пельде: Тонино Гуэрра, Владимир Путин, <nowiki>[[Роман Балаян]]</nowiki> конась теизе <nowiki>[[Веньберьть  Параджановонь музейсэ"]]</nowiki> инонть. Музеесь важоди Параджановонь принципензэ коряс. Ульнесть теезь 50 невтевкст эрьва кодамо масторга: Каннаса, Афинасо, Токиосо, Московсо, Римсэ, Голливудсо.
