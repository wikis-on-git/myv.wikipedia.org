'''«Междометия» теманть коряс уроконь конспект'''


Уроконь темась: '''Междометиясь кода башка кортамо пелькс (7 кл.)'''<br />
Уроконть целезэ: Теемс тонавтницятнень содавиксэкс междометия кортамо пельксэнть марто.<br />
Уроконть путовксонзо:<br />
1) парсте, ёжомарязь ловномс междометия марто валрисьменть;<br />
2) вейсэндямс кортамо пелькс ланга содамочитнень;<br />
3) кепедстемс мель тиринь келень тонавтнемантень;<br /><br />

Уроконь кедьенкстнэ: кортамопельксэнь тешксткеть, ськамочинь важодемань карточкат, плакат '''"Кода паро эрямс мода лангсо, зярдо междометиятне прясот"''' эпиграф марто.<br /> 
Уроконь формась: Грамматикань налксема.

=== Уроконь молемась ===

=== Пурнамо шкась ===
Тонавтыцясь: ''– Шумбратадо, вечкевикс ялгат! Течи минь понгтано ёвксос, косо карматано содамо междометиядо.'''

=== Кудонь кевкстематнень ваномась ===
Тонавтыцясь: ''– Минь тынк марто ютазь урокстонть прядынек  ськамочинь ды лездыця кортамо пелькстнэде тонавтнеманть.Зяро жо эйстэдест? Конатне лововить ськамочинь? Конатне лездыцякс?''<br />
Тонавтницятне: ''– Кельсэнть улить ськамочинь ды лездыця кортамопелькст. Ськамочинь лововить существительнойтне, прилагательнойтне, числительнойтне, местоимениятне, глаголт, наречият. Лездыцякс лововить валмельгакстнэ, союзтнэ ды частицатне.''
<br />Тонавтыцясь: ''– Мон ёвтан тенк валт, а тынь ёвтынк, кодамо кортамо пельксэкс кармить: [[ломань]] (сущ.), теемс(глаг.), [[сермав]](прил), [[22 (ловома вал)|комськавтово]](числ.), сон(мест.), пицезь(дееп.), пижелдыця(прич.), ли(част.), Но-о!(межд.).  <br /> 
Ней тетрадезэнк сёрмадодо  3-4 невтевкст:<br />
а) частицат;<br />
б) союзт;<br />
в) наречият;<br />
г) местоименият<br />
д) существительнойть<br />
е) глаголт<br />
ж) прилагательнойть<br />
з) предлогт<br />

=== Од материалонь ваномась ===
Тонавтыцясь: ''− Минек течинь од теманок междометиясь, кода башка кортамо пелькс. Мекс жо сон ловови башка кортамо пельксэкс? Штобу максомс вал те кевкстеманть лангс кунсолотано вейке ёвкс междометиядо.''<br />
Налксицятне:
Грамматикась, Словаресь, Междометиясь, Существительноесь, Глаголось, Прилагательноесь, Наречиясь, Местоимениясь, Предлогось, Частицась, Союзось. 
Грамматикань ёвкс.<br />
Тонавтыцясь: ''- Те ульнесь [[сядо]], а паряк седе аламо [[ие]]нь ютазь. Сестэ междометиядонть кияк оштё а содыль. [[Вирь]] куншкасо вишка кудынесэ эрясть-аштесть Валкс дедась Грамматика бабанзо марто ды ульнесть сынст вейксэ кортамо пелькс эйкакшост: Существительноесь, Прилагательноесь, Числительноесь, Местоимениясь, Глаголось ды Наречиясь – неть ульнесть седе покшт Валкс ды Грамматика марто яксесть школав ды тонавтсть эйкакштнэсэ. Неть [[колмо]]тне, конат ульнесть седе вишкинеть – Предлогось, Союзось и Частицась – лиялесть кудонь тевень тееме. Зярдо тетяст-аваст ды покш ояст школасольть, сынь пидесть [[ярсамопель]] ды урядасть кудот. [[Чокшне]] ланга пурнавильть весе вейсэ, симильть варения марто чайде, кортнесть эрьва мезде, эрясть апак сёвно.<br />
Весть кенкшэс тенст кие-бути лоштясь.<br />
Частицась: - Чу! Кие-бути тосо, - сергедсь вишка частицась.<br />
Глаголось. – Молян, панжса. (Поровт лангсо кодамо-бути существа, рудазов, раздезь.<br /> 
Существась: - Шумбратадо, паро ломанть!<br />
Словаресь: - Шумбрат, якиця ломань! Совак инжекс кшиде-салдо ярсамо. Минь тонть чайде симтядызь, а тон ёвтнесак, кие тон истямось ды ков ки кирдят.<br /> 
Существась: - Лемем мон Междометия, якан мастор ланга умок, ансяк ломантне а ловить эйсэнь кортамо пельксэкс. Ютынь вакска, карминь содамо, што тесэ эрить кортамо пелькст ды совинь инжекс. Ванса, тынь эрятадо парсте, совавтомизь монь эсь юткс, карман важодеме весе ладсо.<br />
Предлогось: - Вот те на!<br />
Наречиясь: - Фу! Чаво валт!<br />
Союзось (междометия лангс ванозь): - Эге, ков ванат.<br />
Существительноесь: - Вай! Авакай! Мезе мартонзо теемс?<br />
Прилагательноесь (пеень пачк): - У-у-у, кодамо амазый ды минек юткс соваволь.<br />
Глаголось (мокшна марто моли междометиянть лангс): - И-ись! У! Марш тестэ!<br />
Словаресь (кежень сазь): - Цыц! Чатьмонеде весе! Эряви кунсоломс ды ваномс, аволь пижнемс стяко.<br />
Грамматикась: - Виде. Кадык междометиясь ёвтнесы, мезе сон машты тееме ды кодамо лезэзэ.<br />
Междометие: - Весе тынь пижниде лангозонь ды эзинк нееяк, зяроксть мон саимезь эсь кортамосо.<br />
Глаголось: - Виде, истя ульнеськак.<br />
Местоимениясь: - Тс-с, кунсолодо, мезе карми седее тов.<br />
Междометиясь: - Вана седее тов мезе ёвтнян. Мон – сехте эрявикс вал, кортамосонть монь теме кодаяк, секс мекс, мон ёвтань ломанень ёжомарямот, мельть. Кие сэреди – се пижни: "Ай-ай-ай" или "Ой-ой-ой!". Вадря ёжомарямозо - раки: "Ха-ха-ха! Хи-хи-хи! Хе-хе-хе!". Кавонест вастовсть, монень энялдыть.: " Шумбрат! Сюкпря! "<br />
А весе неть ну, эге, ага, ого, ох, ах, гм-гм  - те монь оян. Мезе ломантне, ракшатнеяк, нармунтнеяк монь теме а эрявить: кискась - гав-гав, тяф-тяф; каткась - мяу-мяу; утякась - кря-кря; гусясь - га-га-га; атякшось - ку-ка-ре-ку; саразось - куд-кудах; тувось - хрю-хрю. Предметэнь гайгематнесэяк мон пачтян, - прянь кепедезь мерсь Междометиясь. – Марсинк, кода баягась гайги? Бом-бом-бом, дин-дон, динь-динь-динь.
Грамматикась: - Видестэ ёвтык, тонтеме кортамосонть ковгак. Сави совавтомс минек юткс. Эйкакшт, саинк сонзэ паникудов шлямо ды мадстинк каштомо удалов, тосо таркине ули.<br />
Тонавтыцясь: - Истя эрияк Междометиясь, теке каштомо удало, лия кортамо пелькстнэнь эйстэ башка<ref> И. В. Булгаковонь «Грамматическая сказка о междометии», 2002 : 1-5 с.</ref>. 

=== Кемекстамось ===
Тонавтыцясь: - Тынь парсте кунсолынк ёвксонть. Ней седе вадрясто чарькодемань кис ловносынек вейсэ учебникстэнть параграфонть. Парсте ловнынк правилатнень (тонавтницятне ловныть скямост сынсь).<br />
Доска лангсо текст кармавтома марто. Тонавтницятне топавтыть сонзэ тетрадьс.<br />
'''- Мон – сехте питней вал. Монтемень ковгак. Мон ёвтан эрьва кодат ёжомарямот. Кие сэреди – пижни : "Ай-ай-ай", "Ой-ой-ой!". Кенярды - раки: "Ха-ха-ха!", "Хи-хи-хи!". Вастовсть кавто – монень лездамо кисэ: "Шумбрат! Здравствуй! Сюкпря! Инеськеть!". Бути сёвнозевить - кортыть: " Маштымор лангат! Атят-сэрдят саидизь! ". А весе неть ага, ого, ох, ах – монь раськень оят.'''<br />

Кармавтомась:<br /> 
Сермадомс текстстэ междометиятнень, тешкстамс, кодат ёжомарямот сынь невтить.<br />

=== Цётамот ===
Тонавтыцясь: - Кодамо кортамо пельксэкс ловови междометиясь? 
Тонавтницятне: - Междометиятнень  арась лемень максомань тевест. Сынь невтить ёжот, седей марямот. Синтаксисэнь коряс междометиятне явовить лия кортамо пелькстнэнь эйстэ: сынь а эрсить валрисьмень пельксэкс, хоть сюлмавить ёвтамонь (интонациянь) коряс валрисьмень марто, конанень совавтовить. Сынь аштить башка лия кортамо пелькстнэнь эйстэ. А кандовить ськамочинь или лездыця кортамо пелькстнэнь юткс. 

=== Кудонь тевень максомась ===
Сермадодо аволь покшке сочинения, конантень совавтодо эрьва кодат междометият.


== Ванодо ==
[[Междометиясь]]

== Сёрм.: == 
<references />
