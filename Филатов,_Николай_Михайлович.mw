{{UC}}
'''Филатов Николай Михайлович''', скульптор, педагог.
==Эрямо пингезэ==
Чачсь Мордовия Республикань [[Тумобуе|Дубёнка буень]] [[Поводвеле (Тумобуе)|Повадьвелесэ]] [[1952 ие|1952-це иень]] [[умарьков|умарьковонь]]  27-це чистэ.

Мордовиянь народной (2005), заслуженной (1999) художник. МССР-нь (1992), МР-нь (2003) Государственной премиянь лауреат. СССР-нь Художникень вейсэндявксос совиця (1985). Прядызе Пензань художественной училищанть (1977), Ленинградсо живописень, скульптурань ды архитерктурань институтонть (1984, тонавтнесь В.Б.Пинчук профессоронть кедьсэ). 1984-це иестэ саезь тонавты Саранонь художественной училищасо, 2003 – 08-це иетнестэ – дизайнань ды рекламань кафедрасо, 2008-це иестэ саезь – Мордовской государственной университетэнь [[эрзя|эрзянь]] ды [[Мокшот|мокшонь]] традиционной культурань ды неень шкань искусствань кафедрань профессор. Важоди станковой, монументальной, мелкой пластикасо. Важодевкссэнзэ бажи чарькодемс образтнэнь философия ёндо, домкасто чарькодевти композициянь пространствань-пластикань законтнэнь. Сехте содавикс важодевксэнзэ: «Од механизатор» («Молодой механизатор») (1984), «Макушкин Николаень портретэзэ» («Портрет Николая Макушкина») (1987), «Христос» (1992 – 99), «Леда» (2003), «Асодавикс» («Незнакомка») (2005), «Штапо» («Обнажённая») (2007), Мордовиянь народной артистэнть, Россиянь заслуженной артистэнть В.П.Акашкинэнь портретэзэ» («Портрет народного артиста Мордовии, заслуженного артиста России В.П.Акашкина») (2011). Филатов – истямо памятникень автор: Ине Отечествань войнасо чавозтненень  (1989, Ковылкина буень Кочелаево веле), С.Д.Эрьзянень (1996, соавторозо Г.М.Филатов), А.С.Пушкиннэнь (2002, арх. С.П.Ходнев, Ф.П.Кильдюшкин, Н.В.Трибушинин; Россиянь художествань академиянь сырнень медаль), Никон Патриархнэнь (2006, арх.Ходнев), Фёдор Ушаковнэнь, ушмантнэнень-интернационалисттнэнень, А.С.Вишняковонь – Московонь коммерческой институтонь теицянть – бюстонзо (2010-це иестэ саезь – Г.В.Плеханов лемсэ Россиянь экономикань университет)) (1859 – 1919) (2012). Невтневсь республиканской выставкасо (Саран ош, 2004; Чебоксары, 2008), региональной выставкасо (Пенза, Самара, 2009), регионъютконь выставкасо ([[Алоош|Н.Новгород]], 2007), весероссиянь выставкасо (Вологда, 2006; Москва, 2009; Саранск, 2011, 2012), выставкасо-пелькстамосо  (Саратов, 2007), скульптурань выставкасо (Липецк, 2006), масторъютконь выставкасо (Москва, 2005, 2010; [[Саран ош|Саранск]], 2007). Персональной выставказоль [[Саран ош|Сарансо]] (1992). Важодевксэнзэ улить Белгородской картинной галереясо, Смоленской государственной музейсэ-заповедниксэ, Тульской областень Узловая ошонь картинной галереясо, МРМИИ-сэ.
==Казевксэнзэ==
Казезь 3-це степенень Славань орденсэ, «В память 850-летия Москвы» ды «За заслуги. В ознаменование 1000-летия единения мордовского народа  с народами Российского государства» медальсэ.



==Литературась==

Союзу художников Мордовии – 60 лет. Саранск, 1998; Махаев В.Б. Городская культура Николая Филатова // Странник. Саранск. 2002. №5;

Голышенкова Е.В. Монумент Пушкину в Саранске // Юный художник. 2004. №6; Её же. России вечный образ // Художник России. 2004. №12 – 14; Её же. «И сердце вновь горит и любит…»: Духовно-философская проблематика в монументальной скульптуре Н.М.Филатова // Центр и периферия. Саранск. 2010. №1;

Мордовия: энц. Саранск, 2004. Т.2;

70 лет Союзу художников Республики Мордовия : альбом. Саранск, 2007;

Дубёнский район : История. События. Люди. Саранск, 2008;

Учёные Мордовского государственного университета: биогр. справ. Саранск, 2011;

Мордовия, XX век: культурная элита. Саранск, 2013. Ч. 2.
