'''Ка́ляда''' — те кезэрень пингень кирдась-коесь ульнесь пек вастневицякс [[Эрзя|эрзятнень]] ды лия раськетьнень ютксо.


Калядань чистэ, [[Якшамков|якшамковонь]] [[6 (кото)|6-це]] [[Чи (шкань вал)|чистэ]] саезь [[Тарго|таргонть]] перть, эрзятне морсесть калядань морот. Якасть кудосто кудос ды калядасть вальма ало. Якасть кода эйкакштнэ, истя покшнтнэяк. Кой-кона велетнесэ прякинеть вешнеме совсесть ансяк эйкакшт,  тейтреть эли ракшань ваныцят.


Морыцянь ветницясь кудыкелев совамсто панжилинзе веси кенкшнэнь, ёртниль видьметь истямо вал марто: ''"тити-пити, [[Сараз|саразкеть]], зяро ёртынь зёрнат мон, зняро улест одониянк"''.<br />
== Калядань морот ==
Теде мейле ушодыльть калядань морамо:<br /><br />
Каляда!<br />
Бабабм пидесь каша,<br />
Томбам лангс путызеть,<br />
Мольсь каткась, сэвизе.<br />
[[Катка|Каткась]] косо?<br />
Ведрас ваясь.<br />
Ведрась косо?<br />
Лисьмас ваясь.<br />
Лисьмась косо?<br />
Якстере [[Бука|бука]] симизе.<br />
Якстрере букась косо?<br />
Пшти пеельне печкизе.<br />
Пшти пеельнесь косо?<br />
Кузницясо уголсо.<br />
Кузницясь косо?<br />
Палы толнэ пультызе.<br />
Палы толнэсь косо?<br />
Чуди [[Ведь|ведне]] мацтизе.<br />
Чуди веднесь косо?<br />
Лиси [[Чи (пертпельксэнь вал)|чипаз]] костизе.<br />
Лиси чипаз косо?<br />
Сэнь пельнесь вельтизе.<br />
Сэнь пельнесь косо?<br />
Сэтьминестэ пизизе,<br />
[[Масторава|Мастораванть]] начтызе.<br />
Кудазоро содазо,<br />
[[3 (колмо)|Колмо]] прякат максозо!<br /><br />
=== Пейдекшнемань морот ===
Зярдо морыцятненень макснесть берянь казне, эли тунь эзть максне, сынь морасть истямо пейдекшнемань моро:<br /><br />
Каляда! Суре штердят истямо,<br />
Каляда! Кода эчке пикскине.<br />
Каляда! Кода эчке ватала.<br /><br /><br />
=== Згилямонь морот ===
Згилямонь морот морсевсть эрьва кодат, ды ламо. Вана эйстэст вейкесь:<br /><br />
Каляда!<br />
Сюк тенк-тыненк!<br />
Минь сынек тыненк,<br />
Тынь моледе миненек!<br />
Сэдь песэ кудонок,<br />
Ведьс ваныть вальманок.<br />
Стядо керень кенкшенек,<br />
Стядо лазонь ортанок,<br />
Сувтемесэ пиянок,<br />
Олго потсо браганок.<br />
[[Кудазоро|Кудазоро]] содазо - <br />
Колмо прякат максозо!<br /><br />
Вадря казнень максомсто морыльть истя:<br /><br />
Каляда!<br />
Ураз тяка [[Пряка|пряка]],<br />
Коли максат пряка,<br />
Чачтак цёра тяка.<br />
Кудряв, вадря улезэ,<br />
[[Сюро|Сюро]] види улезэ,<br />
Салонь рами улезэ,<br />
Мелень ваны улезэ,<br />
Коронь кирди улезе.<br />
Кудазоро содазо,<br />
Колмо прякат максозо!<br /><br />
=== Эйкакшонь калядат ===
Ульнесть калядамот седе нурькинеть. Сынст морасть ансяк эйкакш (эйкакшонь калядат). Тень пингстэ каляда валось ёвтневсь ансяк строфань ушодомсто:<br />
Каляда!<br />
А кирине, кирине,<br />
Ков кеверят, кирине?<br />
Молян урьвань саеме.<br />
Коданть лемезэ?<br />
Горниповка-московка.<br />
Кода цёранть лемезэ?<br />
[[Инязоро|Инязоронь]] баяга.<br />
Кудазоро содазо,<br />
Колмо прякат максозо!<br />
Каляда!<br />
Чиинь-чиинь, пупординь,<br />
Прякань панинть кутмордынь<br />
Кутмордыя, палыя,<br />
Покш прякиненть мания.<br />
Кудазоро содазо,<br />
Монень пряка максозо!<br /><br />
[[Чокшнэ|Чокшнэ]] ланга, калядоводомо мейле пурназь прякатьнень тукшнызь аштема [[Кудо|кудос]]. Тесэ эрьва [[Чи (шкань вал)|чине]], [[Тарго|таргонть]] перьть пелевес налксесть орожиясть ды морость морот. <br />

== Чокшнень орожиямот ==
Калядоматне ды орожиямотне ютавтневсть од [[Ие|иес]]. Калядморотнестэ ламотне сюлмавозь кудоютконь ды [[Пакся|паксянь]] тевтнень марто. Ломантне сынст вельде арсесть вейке вейкенень паро сюронь чачома, сюпавчи ды кудоютксо паро эрямо. 

[[Category:Мифология]]


[[en:Koleda]]
[[pl:Kolęda]]
[[no:Julebukk]]
[[ru:Коляда]]
