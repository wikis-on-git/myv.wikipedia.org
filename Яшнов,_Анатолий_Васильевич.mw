{{Lomanes}}
'''Яшнов Анатолий Васильевич''' — морыця (лирической тенор). МАССР-энь заслуженной артист (1946).

==Эрямо пингезэ==
Чачсь [[1902 ие|1902-це иень]] [[чадыковонь 28 чи|чадыковонь 28-це чистэ]] Симбирь ошсо (Симбирск), ней Ульянов ош ([[Ульяновск]]). Прядсь церковно-приходской школа, морась церькувань хорсо. 1919-це иестэ саезь Рабоче-крестьянской Якстере армиясоль. Демобилизациядо мейле (1921) важодсь Волго-Бугульминской чугункань кинь управлениясо. 

Тонавтнесь Ленинградонь государственной консерваториянь вокальной факультетсэ. Морсесь эстрадасо Симбирь ды [[Самар ош]]тнесэ. 1931-це иестэ васенцеде морась Самарань оперань ды балетэнь театрань сцена лангсо Гонецэнь партиянть (Дж. Вердинь «Аида»). 1930-це иетнестэ морсесь Алма-Атань (Казахонь ССР), Ташкентэнь (Узбекень ССР) оперань театратнесэ. 1940 – 48-це иетнестэ – Оперань ды балетэнь республиканской театрань солист, 1948 – 50-це иетнестэ – Мордовской государственной филармониянь солист, Морамонь ды киштемань мордовской государственной ансамблянь солист; 1951 – 55-це иетнестэ – Саранонь музыкальной училищань тонавтыця; 1959 – 62-це иетнестэ – Мордовской государственной музыкально-драматической театрань оперной труппань солист. Морась классикань западноевропейской ды рузонь оператнесэ малав 40 партият, невтсь музыкально-сценической неявикс истят образт, кода Герцог, Альфред (Вердинь «Риголетто», «Травиата»), Фауст (Ш. Гунонь «Фауст»), Ленской (П. И. Чайковскоень Евгений Онегин), Князь (А. С. Даргомыжскоень «Русалка»), Лыков (Н. А. Римской-Корсаковонь «Царская невеста»), Владимир Игоревич (А. П. Бородинэнь «Князь Игорь»), Андрей (М. П. Мусоргскоень «Хованщина»), Виряй, Истрать (Л. П. Кирюковонь «Несмеян и Ламзурь», «Литова»). 

Концертсэ морсесь классикань операсто арият, эрзянь ды мокшонь кельсэ романст. Казезь «За доблестный труд в Великой Отечественной войне 1941 – 1945 гг.» медальсэ.

Кулось [[1987 ие|1987-це иень]] [[якшамковонь 27 чи|якшамковонь 27-це чистэ]] [[Саран ош]]со.


==Литературась==
* Искусство Мордовии : биобиблиогр. Справ. Саранск,1973 ;
* Калитина Н. П. Очерки о мордовском музыкальном театре. Саранск, 1986 ;
* Мордовия : энц. Саранск, 2004. Т. 2 ;
* Бояркина Л. Б. Мордовская музыкальная энциклопедия. Саранск, 2011 ;
* Мордовия, XX век: культурная элита. Саранск, 2013. Т. 2.



{{Lisj}}

[[Category:Ленинградонь государственной консерваториянь тонавтницят|Я]]
[[Category:Морыцят|Я]]
