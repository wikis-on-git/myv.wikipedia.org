
{{Lomanes}}


'''Дмитрий Иванович Васильев''' чачсь [[1898 ие]]стэ [[сундерьковонь 11 чи]]стэ [[Оренбургонь ёнкс]]онь [[Курманаевень буе]]нь Шулаевка велесэ. Эрзятнень ды мокшотнень монголонь икелень ды седе мейлень историянь ванныця-содыця, {{comment|эсь эрямотаркань содыця|краевед}}, тонавтыця. [[Рузт|Руз]]. Куломачись ды таркась а содавикс.

== Эрямопингезэ ==
Чачсь сокиця-видиця раськесэ. Неень шкане Шулаевка велесь (истяжо Ермаковка, Ермаковонь колок) а вастневи картатнесэ. Кой-кодамо лисьмапрянь коряс веленть путыцятне эрзят эли мокшот. Велесь вельмесь Ермаков Колок таркасо, тестэ теевсь омбоце лемезэ. [[1816 ие]]стэ тосо 39 раськеть ансянь крёстазь эрзят эли мокшот. Лия лисьмапрянь коряс велесь теезель [[Псковонь ёнкс|Псковонь ёндо]] ускозь ломаньсэ.<br>

Васенце Весе Масторонь Торпингесэ улиця, ульнесь полонсо. 
* 1920-1921 иетнестэ ульнесь Важодицянь-сокицянь Якстере Армиясо. Важодсь школасо историянь тонавтыцякс. 
* 1921 иестэ прядсь {{comment|торпингень|военные}}-политикань курсат Елизаветградсо, неень шкане [[Украина Мастор]]ось. 
* 1921—22 тонавтсь советэнь-партиянь школасо [[Киев ош]]со 
* 1922—23 РОНОнь прявт ды тувака тонавтсь история [[Чернобыль ош]]онь куншка школасо
* [[1926 ие]]стэ прядсь [[Харьков]]онь Университет. 
* [[1926]]-[[1929]] иетнестэ [[Украина Мастор]]онь Якстере Профессурань Институт. 
* [[1926 ие]]стэ саезь тонавтсь [[Самар ош]]онь коммунальной университетсэ, истяжо  весе историянь кафедрань прявтокс Самарань тонавтомань институтсо. 
* [[1932]]-[[1937]] иетнестэ ульнесь Мордовиянь тонавтома институтонь весе историянь прявтокс ды историянь факультетонь деканокс. НИИМК-нь история секторонь прявт (1933).<br>

Прявттевекс ульнесь эрзятнень ды мокшотнень историянь тонавтнемась татронь-монголонь самодо икеле ды мейле.<br>

== Стякодо чумондома ==
[[1937 ие]]стэ арестовизь. Судизь: [[1938 ие]]нь [[панжиковонь 23 чи]]стэ. Чумондозь: советэнь каршо молемань ды националистической тевень ветямонь кисэ (руз. антисоветская и националистическая деятельность). Максть: 15 иеть лагерьсэ аштема; правань саема 5 иес. Аштесь Норильскоень лагерьсэ, Вологдасо, [[Иркутской ёнкс]]со. Лисемадо мейле эрямо таркакс ёвтазель [[Красноярскоень ёнкс]]. Чумонзо каявтызь: [[1956 ие]]нь [[даволковонь 18 чи]]стэ.<br>

== Мекев велявтомась ==
[[1956 ие]]стэ Мордовиянь тонавтома институтонь философия кафедрань доцент.
 
== Сёрмадовксонзо ==
Эрзямокшотне ютксо революционной движениянть историязо. Саранск, 1932.
Краткая история мордовской народности. Саранск, 1932.<br>
«Инструкцию по собиранию материалов по истории села и колхоза». Нолдыцясь -  НИИМК, 1935<br>


== Ланганзо сёрмадовкстнэ ==
Куклин В. Н. Репрессированный декан: (К 60-летию ист. фак-та) // Мордовский университет. 1994. 3 дек.; Мордовия (2). С. 85.
Лит.: Мордовия : энц. Саранск, 2003. Т. 1;
Центр гуманитарных наук: история и современность. Саранск, 2008. С. 7.

== Лисьмапрят ==
* https://vostokoved.academic.ru/143/%D0%92%D0%90%D0%A1%D0%98%D0%9B%D0%AC%D0%95%D0%92%2C_%D0%94%D0%BC%D0%B8%D1%82%D1%80%D0%B8%D0%B9_%D0%98%D0%B2%D0%B0%D0%BD%D0%BE%D0%B2%D0%B8%D1%87
* https://baza.vgd.ru/3/78415/
* https://www.редкие.ру/мап/самара.хтм, № 1331 описи
* http://www.niign.ru/knigi/kulturnaya-elita-1-t.pdf
