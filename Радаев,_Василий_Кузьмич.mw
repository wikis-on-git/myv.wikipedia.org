{{Ломанесь
 |лем                  = Василий Радаев
 |оригинальной лем     = 
 |чачома лем           = Василий Кузьмич Радаев  
 |артовкс              = <!-- Брать только с commons или из ру-wiki, ссылки на другие сервера игнорируются -->
 |артовксонть покшолмазо   = 
 |артовксонть эйсте    = <!-- Должно характеризовать портрет -->
 |важодема ёрокчизе    = сёрмадей, фольклорист
 |чачома чись          = 13.03.1907
 |чачома тарка         = {{ЧачомаТарка|Покш Толкан веле||Покш Толкан веле (Похвистнева буень)}}, {{ЧачомаТарка|Самарань ёнкс}}
 |гражданчи          = {{Масторкоцт|СССР}}
 |кедьалксчи           = {{Масторкоцт|Россиянь Империя}}
 |кулома чись          = 06.12.1991
 |кулома тарка         = {{КуломаТарка|Саранск}}
 |тетязо               =  
 |авазо                = 
 |мирдезэ              = 
 |низэ                 = 
 |эйкакшонзо           = 
 |Казнеть ды медальть  = 
 |автограф             = 
 |вальма               = 
 |википурнавкс         = 
}}
{{Лия смустьтне|Радаев (смустьтне)}}
'''Радаевень Василий Кузьмич''' ( [[1907]] [[эйзюрковонь 13 чи]]стэ [[Самарань ёнкс|Самарань ёнксонь]] Похвистневань буень [[Покш Толкан веле (Похвистнева буень)|Покш Толкан веле]]сэ - [[1991]] [[ацамковонь 6 чи]] [[Саранск]]) — [[Эрзя|эрзянь]]<ref> Бектяшкина Т. Сияжар, косто саят эсь ундоксот? // Сятко. – 2001. – 2№. – С. 111–113</ref> сёрмадей, фольклоронь пурныця.

==Эстедензэ==
Рабфаконть прядомадонзо мейле тонавтнесь Ленинградонь госуниверситетсэ, конань прядынзе [[1934]] иестэ. Ине Отечествань Войнассо улиця. 1966 иесте саезь СССР-нь Сёрмадеень вейсендявксос совиця. Мордовиянь Государственной премиянь Лауреат (1979), раськень сёрмадей Мордовиянь (1980).

== Сёрмадовксонзо ==
Васенце валморозо «Пастухонь думат» лиссь «Якстере теште» кулялопасо. Комсеце иетнестэ [[XX]] пингенть Радаев В. К. седе сеедьстэ кармась сёрмалеме кулялопатнева «Од ломанень вайгель» ({{lang-ru|«Голос молодежи»}}), «Од велесь» ({{lang-ru|«Молодая деревня»}}) ды «Кажочись» ({{lang-ru|«Беднота»}}). Сёрмады художественной сёрмадовкст тиринь [[Эрзянь кель|эрзянь кельсэ]]. Эсензэ войнань икелень сёрмадовкстнэсэ-тевкстнэсэ, ёвтамотнесэ, валморотнесэ сёрмадеесь ёвтни одкстоматнеде велесэ, лиякстоматнеде потмо ёжосо модань важодицятнень, од прогрессэнь теевкстнеде, конат сюлмавтыть ды кемекстыть советэнь масторонть. 

Кода школасо тонавтыця, Василий Кузьмич сёрмадсь эйкакштнэнь туртовгак. Нейгак паро мельсэ ловныть сонзэ «Тетят-церат» ({{lang-ru|«Отец с сыном»}}), «Бишка», «Интернат»({{lang-ru|«Интернат»}}), «Тимуровецт» ({{lang-ru|«Тимуровцы»}}), «Максозь вал» ({{lang-ru|«Обещанное слово»}}) ды лия ёвтнеманзо.

Ине Отечествань Войнань иетнестэ  очеркнесэнзэ тердиль веси виенть ды ойменть путомс яттонь тапамоньте, Ине Масторонть ванстоманть кис. «Оксана Карповна» сёрмадовкссонть машсь «артомс цитниця», мельс кирдиця аваалякс, цидярдыцякс, кона вечкиль Ине Масторонзо, кона ули авакс тиринь раськеньте, конат веси вейсэ молильть изнямоньте. Сёрмадовкссось рами лирикань толкундасо, сёрмадозь раськень, содавиксев ды чарькодевикс ломаньне валсо.

Прозань сёрмадовксензэ ульнесь публиковазь пурнавкснесэ: «Вечкевикс содавиксэнь» ({{lang-ru|«Любимые знакомые»}}, 1964), «Шошма леенть чиресэ» ({{lang-ru|«На Шошме-реке»}}, 1967), «Истяяк сакшны часиясь» ({{lang-ru|«И так приходит счастье»}}, 1969) лы лиясо.

Сехтэ хрестоматиянь кувалт сёрмадовксозо Радаевень кармась повестезэ «Сад» (1940), эйсэнзе вадрясто невтезь од шкань вейсэ-вейсэ эрямось касома одломатьнень ды колхозонь веленть, сынст арсемаст эсэтьсэньте ды весиненьте.

Эрзянь ды мокшонь литературанть касоманьте В. Радаев кансь эсинзе лезкс кода критик. Сон сёрмадась ламо сёрмадовкст тень коряс: {{lang-ru|«Как надо и как не надо учиться у классиков»}}, {{lang-ru|«Об эрзянской художественной литературе молодых»}}, {{lang-ru|«Как и о чем пишет Никул Эркай»}}, {{lang-ru|«Об ударении в эрзянском языке»}}, {{lang-ru|«Голоса молодых»}}, {{lang-ru|«Молодым необходима помощь»}} ды седе лият.

Ламо шка ды вий В.Радаев путсь эрзянь фольклоронь пурнамоньте. Сон вадряяк-вадрясто теиль литературной обработка раськень ёвтамотнень. Ниленьгемень иеть сон важодсь Сияжар сёрмадовкссонзо ланксо. Сёрмалиль койть ды кирдат [[Самара ёнкс|Куйбышэнь]], [[Оренбургонь ёнкс|Оренбургонь]] ёнкснесэ, пурнвль вейс, теиль литературноекс сёрмадоманть, ды морокерькс-эпос «Сияжар» неизеть нолдамонть  ансяк 1960 иестэ.  1976 ды 1989 иетнестэ «Сияжар»  лиссь рузонь кельсэ, ютавтыцясь Сергей Поделков. 

Будапештэнь университэтэнть  профессорось Петер Домокош сёрмадыль:{{Цитатань ушодома}} «Сияжар» эрзятьненэ... ули кантницякс ды мелень каицякс тиринь келенть ды ули пурнавкс фольклоронь ды мазычинь» <br />
''(«Советская Мордовия», 1984, 27 октября).''{{Цитатань пе}}

Фольклоронь материалтнень ланксо сёрмадозь ульнесть  «Пенза ды Сура» ({{lang-ru|«Пенза и Сура»}}, 1972), «Эрзянь легендат, преданият ды евтамот» ({{lang-ru|«Эрзянские легенды, предания и сказы»}}, 1977), «Тюштя» (1991). 

Кулось [[1991 ие]]нь [[ацамковонь 6 чи]]стэ, калмазь [[Саранск]]ойсэ.

== Сёрм.: ==
<references />
[[Категория:Эрзянь валморонь ладсийть|Р]]
[[Категория:Эрзянь кель|Р]]
[[Категория:Эрзянь сёрмадейть|Р]]
[[Категория:Эрзякс кортыцят|Р]]
