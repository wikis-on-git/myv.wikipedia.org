'''Радаевень Василий Кузьмич''' (чачсь [[1907|1907]] иень 13-це [[Эйзюрков|эйзюрковонь]] чистэ [[Самарань ёнкс|Самарань ёнксонь]] Похвистневань буень [[Покш Толкан|Покш Толкан]] велесэ) — [[Эрзя|эрзянь]] сёрмадей.

Рабфаконть прядомадонзо мейле тонавтнесь Ленинградонь госуниверситетсэ, конань прядынзе [[1934]] иестэ. Васенце валморозо «Пастухонь думат» лиссь «Якстере теште» кулялопасо. 

Комсеце иетнестэ [[XX]] пингенть Радаев В. К. седе сеедьстэ кармась сёрмалеме кулялопатнева («Од ломанень вайгель» («Голос молодежи»), «Од велесь» («Молодая деревня») ды «Кажочись» («Беднота»). Сёрмады художественной сёрмадовкст тиринь [[Эрзянь кель|эрзянь кельсэ]]. Эсензэ войнань икелень сёрмадовкстнэсэ-тевкстнэсэ, ёвтамотнесэ, валморотнесэ  сёрмадеесь ёвтни одкстоматнеде велесэ, лиякстоматнеде потмо ёжосо модань важодицятнень,  од прогрессэнь теевкстнеде, конат сюлмавтыть ды кемекстыть советэнь масторонть. 

Кода школасо тонавтыця, Василий Кузьмич сёрмадсь эйкакштнэнь туртовгак. Нейгак паро мельсэ ловныть сонзэ «Бишка», «Интернат», «Максозь вал», «Тимуровец» ды лия ёвтнеманзо.

[[Category:Эрзянь валморонь ладсийть|Р]]
[[Category:Эрзянь кель|Р]]
[[Category:Эрзянь сёрмадейть|Р]]

[[ru:Радаев, Василий Кузьмич]]
[[uk:Радаєв Василь Кузьмич]]
