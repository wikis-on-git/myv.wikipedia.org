{{Лия смустьтне|Ханджян (смустьтне)}}
{{Ломанесь}}

'''Григор Сепухович Ханджя́н''' ({{lang-hy|Գրիգոր Սեպուհի Խանջյան}}, 1926 иень сундерьковонь 29 чись, Ереван ош, СССР - 2000 иестэ чадыковонь 19 чись, Ереван ош, Армениянь мастор) — советэнь шкане  армянонь артыця ды график.
Художествань СССР-нь Академикесь (1973). СССР-нь Раськень артыця (1983).СССР-нь Премиянь Лауреат  (1969).

Артсь пейзажт, конатнесэ невтсь  армянонь раскенть эрямонзо, артовкстнэсэ  неяви драматизмань тешкст, конатне максовить валдонь ды сулеень контрастонь вельде.


== Эрямозо== 
Чачсь  1926 иень сундерьковонь 29 чистэ, Ереван ошсо. 1945 иестэ прядызе [[Ереван]] ошсо  художественной тонавтнема тарканть, конась лемдезель  Ф. Терлемезянонь лемсэ.
Тонавтнесь Ереван ошонть  художественной институтсо 1945—1951 иетнестэ А. В. Бекарянонь ды Э. А. Исабекянонь кедьсэ.

СССР-нь артыцятнень вейсэндявкссо 1953 иестэ саезь, 1963 иестэ кочксезель СССр-нь артыцятнень правленияс. Истяжо ульнесь Армянонь ССР-нь артыцятнень правлениясо.

Верьце Советсо Президиумонь аштиця Армянонь ССР-со, ульнесь Верьце Армянонь Советсо IX тердемань депутат (1975), СССР-нь академик Артыцянь Академиясо (1973), Армянонь  ССР-нь Наукань  академик (1990, член-корреспондент 1982 иестэ саезь).
Кулось  2000 иестэ чадыковонь 19 чистэ Ереван ошсо. <br>

== Важодемазо== 
Григор Ханджян содави кода вейке зярыятнень  ютксо  содавикс Армения масторонь артыцякс. Важодеманзо ушодызе кода армянонь кельсэ сермадыцятнень книгаст артыцякс. Васенце артовксонзэ невтизь сонзэ лирикань вечкеманзо ды эрьва кодамо тешксэнь домкасто невтеманзо. Седе тов Армения масторонть историязо сайсь ветиця тарка сонзэ важодемасо. Истя жо ульнесь поштояк покш гобеленонь дизайнерокс историянь кувалт. Артоксонзо невтить Армения масторонть коензэ, секень марто артыцясь алтась важодеманзо весе раськетненень.
Сонзэ артовксонзо аштить Хачатур Абовянонь «[[Армениянь армотькс]]» сермадовкссо (1959), Паруй Севаконь «А чатьмониця баяганькудо»-со (1968). Ульнесь «[[Вардананк]]» ды «[[Армянонь алфавит]]» (1981) гобелентнэнь дизайнерокс.


 
Лецнема лаз Ереван ошсо, косо эрясь Григор Ханджян (Киевян курось, 24 кудось)

«А чатьмониця баяганькудо»-со Ханджян явсь мель Комитас композиторонтень, сонзэ эрямонтень ды куломантень
Ханджян гобилентсояк кортась Армянонь масторонь историядо: тосо невтезь кода армянтнэ эсест [[Вардан Мамиконян]] прявтост марто  турсть Персатнень марто 451 иестэ; ды армянонь алфавитэнь теемазо  405 иестэ, теицясь [[Месроп Маштоц]] 
Сизьгемень иетнестэ саезь кармась артомо натюрморт.

== Каземат ды премият== 
* Армянонь масторонь искусствань важодиця (1962)
* Армянонь раскенть артыця (1967)
* СССР-нь раськень артыця (1983)
* Максозоль Трудовой Якстере Коцтонь орден (02.12.1976)
* «Знак Почёта» орден (27.06.1956)
* СССР-нь премия (1969) — максозоль П.Р. Севаконь «А чатьмониця баяганькудо» сермадокссонть артовксонзо кисэ  (1953—1965)
* Армения масторонь премия (1983)
* Ереван ошонь питней эриця (1986)
* Изниця (колмоце тарка) весе масторонь выставкасо. Брюссельсэ (1958)
* Изниця (васенце тарка) весе масторонь выствкасо Московсо (1957)

==Библиографиясь==
* Казарян М. М. Григор Ханджян. М., 1968.


[[Category:Ломанть|Х]]
