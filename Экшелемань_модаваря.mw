{{UC}}

'''Экшелемань модаваря''' ({{lang-hu|Barlangfürdő}}) — [[Геотермальной лисьмапря]] натуральной модаварясо [[Мишкольц-Тапольца]] оймсема таркасо, конась ловови [[Мишкольц ош]]онь пелксэкс, [[Мадьяронь Мастор]]со. Тень ёнов молиця экшелемань модаваря ули [[Склене-Теплице ош]]со, [[Словакия Мастор]]со.

Термальной ведтне (30 °C температурасо), кода ловови, лездыть эзнэнь середемстэ. Те тарканть ведьсэ пек аламо сал (малава 1000&#x20;мг/л), лия термальной ведтнень коряс, секс истямо экшелямо таркасо мереви уйкшнемс седе кувать, малава шкань лангс апак вано.   Экшелемань модаварясь панжодо иень перть, якшамковдо башка. 

== Эрямопингезэ ==

Модаварядо ды термальной ведте содыльть кезэрень пингестэяк. Ансяк Тапольца кармась ламонень содавиксэкс ды экшелямотаркакс ансяк [[Османонь ойна Европасо |Османонь эйсэ Марьяронь Масторонь оккупация]] (16-17 пингсте). Се шкане не таркатнень азорокс ульнесь грекень православиянь аббатствась - Гёрёмбёй; сонзэ прявтонь арсевксэнзэ коряс 1711 иестэ Тапольца ошонть эрявсь велявтомс оймсема таркакс. Сон истя жо усксь [Кошице|Каша ош]]сто врачт, (неень шкань -  Кошице, [[Словакия Мастор]]), конатненень эрявсть ванномс-петнемс те веденть парочинть. 1723 иестэ вачказельть  колмо уйкшнематаркат ды инженень эрямотарка. Сонсь модаварясь се шкане эзь нолдаво тевс, уйкшнема таркась ульнесь ушосо. Ведесь ульнесь седе якшамо, неень шкань коряс, сень кувалт, што Тапольцы ошонь кельме лисьмапрятне (конатне неень шкане нолдавить тевс [[Мишкольц ош]]онь симема ведекс) истяжо нолдавильть тевс. 18 пингень куншкасо уйкшнематаркатне ульнесть кадозь, 19 пингестэ вачкавкстнэ аштесть каладозь.

1837 иестэ од Гёрёмбёй аббатствань прявтось вачкавтызе одс ды келейгавтызе тарканть. Сестэ теезель васенце потмо уйкшнематарка (ялате аволь модаварясо), конась алтазель сюпав ломатненень.

20 пингень ушодксо касыця Мишкольц ошось рамизе те моданть грекень православиянь церкувань пельде ды аволь ансяк термальной веденть кисэ <font style="background-color: rgb(254, 252, 224);">,</font>, те ульнесь симемаведень лисьмапря, конась неень шкане максы ошонтень весе веденть пель).

Теде мейлень иетнестэ ульнесть вачказь од весе ломатненень алтазь банят. 1934 иестэ Тапольца ульнесь лемдезь курортокс кирдивиень ёндо.
[[1939 ие]]стэ кармасть вачкамо экшелямокудо. Те вачкамсто ульнесть мукшнозь кой-кодамо муемапельть ды од асодавикс лисьмапря +31.5°С температура марто. Термальной ведень экшелямотаркась ульнесь панжозь [[1941 ие]]стэ, а  сонсь экшелемань модаварясь панжозель ансяк  [[1959 ие]]нь п[[анжиковонь 14 чи]]стэ.

Се шкасто саезь экшелема таркась ульнесь келейгавтозь зярыя кирда. [[1969 ие]]стэ вачказель панжадо уйкшнематаркась ды раковинань кондямо верькс ланганзо.
1980 иетнестэ вачказельть од седе лембе ведь марто уйкшнематаркат (34 °C ды 36 °C) ды кудот . Меельце келейгавтома ульнесь теезь 1998 иестэ.

== Галерея ==
<gallery>
Barlangfurdooutside.jpg|
Barlangfurdo2014-nyar (KCS) (1).JPG|
Barlangfurdo2014-nyar (KCS) (35).JPG|
Inthecavebath.JPG|
Emblemofcavebath.jpg|
</gallery>

== Лисьмапря ==
* [http://www.cavebath.eu/ Официальный сайт]{{Ref-hu}}{{Ref-en}}{{Ref-de}}{{Ref-pl}}{{Ref-sk}}
* [https://web.archive.org/web/20160303213444/https://www.hellomiskolc.hu/Cave-Bath Пещерная купальня на официальном туристическом сайте Мишкольца]{{Ref-hu}}{{Ref-en}}{{Ref-de}}{{Ref-pl}}{{Ref-ru}}{{Ref-sk}}

[[Категория:Курорты Венгрии]]
[[Категория:Мишкольц]]
