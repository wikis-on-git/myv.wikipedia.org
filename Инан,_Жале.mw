{{Ломанесь}}
'''Жале Инан''' ({{lang-tr|Jale İnan}}; [[1914]], [[даволковонь 1  чи]]  [[Стамбул ош]] — [[2001]], [[даволковонь 26 чи]]  тоско жо) — [[Турция Мастор|туркань]] [[Классикань археология|классикань археологзей]]. [[Стамбулонь университет]]энь классической археологиянь [[профессор]]. Содавиксэв кода васенце туркань ава-археологзей<ref>(August 1998) «[http://www.biltek.tubitak.gov.tr/bilgipaket/biliminsanlari/turkbilimadami/S-369-84.pdf Türkiye Arkeolojisinde Bir Hanımefendi: Jale İnan]» (Turkish). Bilim ve Teknik (Türkiye Bilimsel ve Teknolojik Araştırma Kurumu (Scientific and Technological Research Council of Turkey)) (369): 84–90. ISSN 1300-3380. </ref>.

== Эрямопингензэ ==
Жале Инан чачсь [[1914]] иестэ [[даволковонь 1 чи]]стэ Оганонь Азизэнь археологиянь  музеенть прявтонь семиясо. Тейтерезэ тусь тетянь пильгень челькска ды теевсь истя жо археологзеекс. [[1934]] иестэ Жале Инан прядызе тейтерень куншкань школанзо ды тусь тонавтнеме университетс, косо васня тонавтнесь медицинанть, сестэ Турциясо эзть ульне археологиянь кафедра. [[1935]] иестэ сонензэ максть стипендия, кона максь тензэ ардомс тонавтнеме [[Берлин ош]]ов [[Германонь археологиянь институт]]с. Тонавтнесь классикань археологиянть истя жо [[Мюнхен ош]]сояк, 1943 иень эйзюрковсто идизе докторонь диссертациянть «''Kunstgeschichtliche Untersuchung der Opferhandlung auf römischen Münzen''» [[Роденвальд, Герхард|Герхардонь Роденвальдэнь]] профессоронть ведямонть алдо. Секе 1943 иестэ сон велявтсь Турцияв, косо теевсь [[Стамбулонь университет]]энть кезэрень историянь ды нумизматиканть кафедрань лездыцякс. [[1944]] иестэ сон лись мирденень [[Инан, Мустафа|Мустафонь Инанонь]] инженерэнть вакс, кона мейле карми [[Стамбулонь технической университет]]энть профессорокс. 1947 иестэ сон тееви лездыцякс Арифэнь Мюфидэнь Манселень, классической археологиянь васенце туркань профессоронть. Сонзэ марто вейсэ ульнесь сокарямсо.

1953 иестэ ютызе [[хабилитациясь|хабилитациянь]] процедуранть ды [[1963]] иестэ сонензэ максозь [[профессор]] лемесь. [[1975]] иестэ сон полавтызе Манселень кафедрань прявтокс важодемасонть ды ветясь кафедранть [[1983]] иенть видс. Сон ульнесь Германонь ды Австриянь археологиянь институтнэнь улицякс. Сонзэ паксянь сокарямотнэ [[Перге ош]]со ды [[Сиде ош]]со теевсть юрокс Турциянь [[Историянь ды шкинемань тешкстамо таркань ванстома|архитектурань кеврунгонь ванстомантень]].

Жале Инан алтомантень Анталиянь авань музеесь эрьва ие максы «Иень ава ломань» казне<ref>[http://iawm.international/2017/02/04/virtual-womens-museum-antalya-turkey-awards-woman-of-the-year-prize/ Virtual Women’s Museum Antalya, Turkey awards «Woman of the year» prize]</ref>.

== Важодеманзо ==
* ''Roman and early Byzantine portrait sculpture in Asia Minor''. London 1966. ''(вейсэнь сёрмадей)''
* ''Roman sculpture in Side''. Ankara 1975, (Researches in the region of Antalya; 8).
* ''Römische und frühbyzantinische Porträtplastik aus der Türkei. Neue Funde''. Mainz 1979, ISBN 3-8053-0391-2. ''(вейсэнь сёрмадей)''
* ''Toroslar’da bir antik kent: Lyrbe? Seleukeia? = Eine antike Stadt im Tauros-Gebirge''. Ankara 1998. (Kazi monografileri dizisi; 5). ISBN 975-7538-93-0.
* ''Perge’nin Roma Devri Heykeltraşlığı'', Band 1: Istanbul 2000, ISBN 975-6899-50-6, Band 2: Istanbul 2003, ISBN 975-6899-87-5.

== Литературась ==
* N. Basgelen, M. Lugal (Hrsg.): ''Festschrift für Jale İnan''. Istanbul 1989, ISBN 975-7538-06-X.
* Wolfgang Radt: ''Jale Inan''. in: ''Gnomon'' 74, 2002, S. 285—288.
* Angelika Dierichs: ''Ein Leben für die Archäologie. Jale Inan, die erste türkische Archäologin''. in: Antike Welt 36,2 (2005) S. 42-44.

== Лисьм. ==
<references />


[[Category:Стамбулонь университетэнть тонавтыцят]]
[[Category:Классикань археологзейть]]
[[Category:Турциянь археологзейть]]
