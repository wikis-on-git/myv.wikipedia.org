{{Ломанесь
|лем                  = Юргай
 |оригинальной лем     = 
 |чачома лем           = Андрей Матвеевич Сафронов
 |артовкс              = <!-- Брать только с commons или из ру-wiki, ссылки на другие сервера игнорируются -->
 |артовксонть покшолмазо   = 
 |артовксонть эйсте    = <!-- Должно характеризовать портрет -->
 |важодема ёрокчизе     = валморонь сёрмадей
 |чачома чись          = 
 |чачома тарка         = {{ЧачомаТарка|Пенза ёнкс}}
 |гражданство          = 
 |подданство           = 
 |кулома чись          = 1942
 |кулома тарка         = 
 |тетязо               = Матвей Иванович
 |авазо                = Анна Алексеевна
 |мирдезэ              = 
 |низэ                 = 
 |эйкакшонзо           = 
 |Казнеть ды медальть  = 
 |автограф             = 
 |вальма                = 
 |википурнавкс         = 
}}
[[File:Dubyonky history museum 29.jpg|мини|справа|280px|Тумо буень сёрмадеень фотокувост. Сафронов Адю (Юргай) ды Агеев Ёня керш ёнот]]
'''Андрей Матвеевич Сафронов''' (чачсь [[1911 ие]]стэ (лиясто сёрмадыть [[1915 ие]]стэ{{Арась лисьмапря|18|09|2022}}) [[Пенза ёнкс]]со [[Азрапино (Шемышейбуе)|Азрапино]] эрзянь велесэ — чавовсь Ине Тортингсэ [[1942 ие]]нь эйзюрковсто) — [[Эрзят|эрзянь]] валморонь ладсий. Сёрмадсь '''Юргай''' лем ало. Аштесь [[Тумобуе]]нь [[Дубинька (Тумобуе)|Дубинька]] велень 1930 иетнестэ литературань куронь кирдицякс, козонь совасть ды тонавтнесть сонзэ кедьсэ од сёрмадыцят - [[Агеев, Евгений Иванович|Агеев Евгений]] ды лият. Мельганзо кадовсь ансяк вейке нолдазь валморонь пусмо - "Цецяв шка" <ref name="ЛОМШИН  М. И. Творчество">[https://cyberleninka.ru/article/n/tvorchestvo-pisateley-pogibshih-na-voyne-a-v-rogozhina-a-f-zinkova-a-m-safronova-yurgaya-p-d-konomanina/viewer Ломшин М.И. Творчество писателей, погибших на войне (А. В. Рогожина, А. Ф. Зинькова,. А. М. Сафронова (Юргая), П. Д. Кономанина) / М. И. Ломшин // Вестн. Мордов. ун-та. — 2003. — N 1/2. — C. 56—67. ]{{ref-ru}}</ref>, сёрмадсь седе ламо эйкакштнэнь туртов, секс ловови вишка жанрань эрзянь литературасо ладицякс.

== Раськезэ ==
Раськесь ульнесь покш. Тетязо Матвей Иванович, авазо Анна Алексеевна ды сисемь эйкакшт: Варфоломей, Василий, Андрей, Иван, Анастасия, Елизавета, Петр. Тетянзо-аванзо эзть машто а сёрмадомо, а ловномо, ялатеке Варфоломей, Василий, Андрей, Елизавета прядсть тонавтыцянь училища ды кармасть тонавтыцякс. Иван - тонавтыцянь институт, Пётр - леень техникумсоль.

== Тонавтнемазо ==
[[File:I.P.Krivosheev and his sister - Alexandra.jpg|мини|справа|280px|Илька Морыця Александра ялаксонзо марто]]
Андрей эсь велень 4 классонь прядомадо мейле кармась тонавтнеме эрзянь Петровской тонавтыцянь училищав анокстамо курсасо. Кода кортась ялаксозо: Адюнь ульнесь кеме мелезэ кармамс вишка эйкакшонь тонавтыцякс. Училищасо ульнесь литературной куро, конанть ветясь [[Кривошеев, Илья Петрович|И.П.Кривошеев]] - [[Илька Морыця]].
1932 иестэ поступась А.И.Полежаевень лемсэ Тонавтыцянь институтс. Самай се шкане [[Саран ош]]со панжозель Мордовской книгань нолдамо ({{Lang-ru|"Мордовское книжное издательство"}}) ды кармасть лиснеме эрьва кодат эйкакшонь кулялопат - "Якстерь галстук" (мокшокс) ды "Пионерэнь вайгель" (эрзякс). Адю кармась пачк тов сёрмалеме. Маронзо тозонь сёрмалесть [[З.Дорофеев]], [[Кривошеев, Илья Петрович|И.Кривошеев]], [[Чесноков, Фёдор Маркелович|Ф.Чесноков]], [[С.Врагов]], [[Григошин, Яков Пахомович|Я.Григошин]]. [[Виард, Василий Иванович|В.Ардеев]], [[Левчаев, Пётр Иванович|П.Левчаев]].

== Важодемазо ==
Тонавтнемань прядомадо мейле кучизь рузонь келень ды литературань тонавтомо [[Тумобуе]]в. Адю кундась тевентень ёроксто: сеске тейсь клубсо театрань куро ды куроксто лиссь васенце спектакля - "Любовь Яровая" К.Треневень кувалт, "Потмакссо" ("На дне") М.Горькоень кувалт, "Вирь" ("Лес") А.Островскоень, "Ташто койсэ" ("По старинке") [[Петрова, Ксения Семёновна|К. Петровань]] коряс. Сонзэ перька сескэ пурнавсть ламо од ломанть, конатне кармасть виень вачнеме литературасо. Сыненст те тевсэ лездамга Адю панжсь сёрмадыцянь куро. Тезэ свал пачколесть эрзянь сёрмадыцят: [[Илька Морыця]], [[Григошин, Яков Пахомович|Я.Григошин]], [[Моро Артур|А.Моро]], [[Мартынов, Александр Константинович|А.Мартынов]].<br>

Ламо мель явсь педагогикантень.<br>

Юткошкане пурнась эрзянь морот ды ёвтнемат, тень кувалт ютась ламо эрзянь Тумобуень велеть. Пек мельзэнзэ тукшныль [[Ош-Пандо]]в якамось, энатой ульнесь мелезэ сёрмадомс покш историянь коряс сёрмадовкс Ош-Пандодо. Эзь кенере. 1939 иестэ саезель армияв, мейле ушодовсь Ине Тортингесь, косо чавозель<ref name="ЛОМШИН  М. И. Творчество"/> .

== Ловнома пусмонь нолдамось ==
1939 иестэ нолдазель вейкине ловнома пусмозо "Цецяв шка", алтазель эйкакштнэнень. Тозонь пурназельть 27 сехте паро валморозно. Сёрмалесь пертьпельксстэ ды эйкакш ланга. Сехте седеень токицякс аштить валморонзо "Тундо", "Тундонь пиземе", "Норовжорч", "Вирьсэ", "Каткине", "Вашине". Ракшадо Адю сёрмалесь вечкезь ды пек вадрясто, тонавтсь эйкакштнэнь сынст вечкеме. Теде башка Юргай эсь сёрмадовкссо яви мель эйкакшонь психологиянень. Валморосонзо арась тонавтома лув, ули ансяк паронь невтема, кодамокс эряви а улемс. Неяви, Юргай парсте содылизе  <br>

Теде башка кенерсь сёрмадомо покштнэнь туртовдак валморот. Сынь лиссть 15це ды 16це [[Сятко (журнал-ковставкс)|«Сятко»]] ловномапусмосо [[1933 ие]]сэ - "Сырнекс сырежди" ды "Палы тюремань толсо"<br>

[[1964 ие]]стэ [[Пятаев, Емельян Иванович|Е.И.Пятаев]] сакшнось Юргаень тиринь велев ды сёрмадсь "Уза леень чиресэ" валморо, косо лецтизэ одсто чавозь сёрмадеенть.

{{Lisj }}
* https://www.elibrary.ru/item.asp?id=27372375

[[Category:Эрзянь сёрмадейть|С]]
[[Category:Эрзянь валморонь ладсийть|С]]
[[Category:Эрзянь Ине ломанть|С]]
