{{Ломанесь}}

'''Адушкина Нина Семёновна''', лингвист, тонавтыця.

==Эрямо кизэ==
Адушкина Нина Семёновна чачсь [[1932 ие|1932-це иень]] [[ацамков|ацамковонь]] 29-це чистэ неень [[Мордовия Республикась|Мордовия Республикань]] [[Отяжбуе|Отяжбуень]] [[Андрейвеле (Отяжбуе)|Андреевка]] велесэ. Сон филологиянь наукань кандидат ([[1971 ие|1971-це ие]]), доцент ([[1974 ие|1974-це ие]]). [[Мордовия Республикась|Mордовия Республикань]] Государственной премиянь лауреат ([[1999 ие|1999-це ие]]). Прядызе Козловской педучилищанть ([[1952 ие|1952-це ие]]), А. И. Полежаев лемсэ МГПИ-нть ([[1956 ие|1956-це ие]]).

1956 – 59-це иетнестэ важодсь [[Эрзянь кель|эрзянь келень]] ды литературань, [[ Рузонь кель|рузонь келень]] ды литературань тонавтыцякс Козловской средней школасо, 1959 – 62-це иетнестэ – Ардатов ошонь средней школасо рузонь келень ды литературань тонавтыцякс; 1965 – 99-це иетнестэ – ассистент, старшей преподаватель, доцент Эрзянь-мокшонь государственной университетэнь эрзянь келень кафедрасо. 1988 – 90-це иетнестэ тонавтсь эрзянь кельс [[Хельсинки ош|Хельсинкинь]] ды [[Турку|Туркунь ]]университеттнэсэ ([[Суоми Мастор|Финляндия]]) финнэнь-угрань языкознаниянь кафедратнесэ.

==Наукань тевезэ==
Ваннось эрзянь келень орфографиянь, орфоэпиянь ды терминологиянь стакачитнень. Нина Семёновна ниленьгеменде ламо научной ды учебно-методической важодевксэнь автор.

==Ютавтыцянь тевезэ==
[[1989 ие|1989-це иестэ]] саезь важодсь Библиянь ютавтомань институтонть марто. Адушкина Нина Семёновна ульнесь эрзянь кельсэ духовной терминологиянь теицятнень ютксо. Эрзянь кельс ютавтсь: Евангелие от Иоанна – Иоаннонь пельде Евангелия ([[Хельсинки ош|Хельсинки]], [[1990 ие|1990-це ие]]), Евангелие от Марка – Марконь сёрмадовт Евангелия ([[Стокгольм ош|Стокгольм]]; [[Хельсинки ош|Хельсинки]], [[1995 ие|1995-це ие]]), Евангелие от Матфея – Матвеень коряс Евангелия ([[Стокгольм ош|Стокгольм]]; [[Хельсинки ош|Хельсинки]], [[1998 ие|1998-це ие]]), «Жизнь Иисуса» книга – «Иисусонь эрямозо» ([[Хельсинки ош|Хельсинки]], [[1991 ие|1991-це ие]]). Лиятнень марто вейсэ ютавтсь «Детская библия» – «Библиянь ловномат» (Стокгольм; Хельсинки, 1993-це ие), Новый Завет – Од Вейсэнь лув [[2006 ие|2006-це ие]]). Ульнесь «Лукань коряс Евангелиянть ды апостолтнэнь тевтнень» («Евангелие от Луки и Деяния апостолов») ([[Стокгольм ош|Стокгольм]]; [[Хельсинки ош|Хельсинки]], [[1996 ие|1996-це ие]]) витницятнестэ вейкекс.

Кулось Адушкина Нина Семёновна [[2008 ие|2008-це иень]] [[ожоков|ожоковонь]] 9-це чистэ.

==Казнензэ==
Казезь «Золотая лира» медальсэ.

==Сочиненият==
* Грамматика мордовских языков. Фонетика, графика, орфоэпия, морфология : учебник. Саранск, 1980 (в соавт.);
* Эрзянь-рузонь валкс. М., 1993 (в соавт.);
* Avksenti Jurtov – mordvan kansan  valistaja / / Suomensukuisten Sana: suomen sukukielten raamatunkääntäjien puheenvuoroja. Helsinki, 2008.
 
==Литературась==
* История Мордовии в лицах : биогр. сб. Саранск, 1997. Кн. 2; Адушкина Нина Семёновна : некролог / / Голос Мордовского университета. 2008. 1 нояб.;
* Мордовия, XX век: культурная элита : энциклопедич. справ.: в 2 ч. Ч. 1 : А - М / ред. совет: В. А. Юрчёнков (пред.) [и др.] ; редкол.: Т. М. Гусева, А. Юрчёнков (отв.редакторы) [и др.] ; НИИ гуманитар. наук при Правительстве Республики Мордовия. - Саранск, 2010. - 416 с. : 32 с. ил. - (Мордовия. XX век)
ISBN 978-5-900029-71-9 (ч. 1) ISBN 978-5-900029-70-2

{{Lisj}}
http://www.finnougoria.ru/news/publications/27415/
http://www.finnougoria.ru/logos/proza/2092/20415/
http://biblus.ru/Default.aspx?book=6m0a18a3s8

[[Category:А. И. Полежаев лемсэ МГПИ-нь прядыцят|А]]
[[Category:Эрзянь кельсэ кортыцят]]
[[Category:Эрзянь содыдейть]]
[[Category:Келень содыйть|А|]]
