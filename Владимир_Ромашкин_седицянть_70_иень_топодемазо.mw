
{{На других языках|ru|70-летний юбилей музыканта Владимира Ромашкина|myv|Владимир Ромашкин седицянть 70 иень топодемазо}}
{{дата|ожоковонь 1це чись, 2021}}
{{тема|Йовлань Оло|Мордовия Республикась}}

[[w:myv:2021 ие|2021 иень]] [[w:myv:таштамковонь 6 чи|таштамковонь 6 чистэ]] - [[w:myv:2021 ие|2021 иень]] [[w:myv:таштамковонь 11 чи|таштамковонь 11 чис]] [[Республика Мордовия|Мордовиясо]] ютасть эрьва-кодат пурнавкс, конатне алтазельть Владимир Иванович Ромашкинэнь 70-иень топодеманень ({{lang-myv|Йовлань Оло}}). Сон содавикс аволь ансяк эсь республикасо, омбомасторсо ды лия финнэнь-угрань республикатнесэяк.

Ромашкин кепедизе фольклоронь марто важодеманть од таркас, сон невтсь, ков эряви куземс мельга молицятненень, саемга [[«Ойме» морамо-седямо кужо|Ойме]] ды [[Мерема]] морамо кужотненень. Сон аволь ансяк пурнась эрзянь ды мокшонь морот, сон артнесь ды морсесь эйсэст эрьва кодамо республикава ды масторга. Сон ульнесь этномузыкологокс, фольклоронь содыдеекс, эсь морамо кужонь [[«Торама» морамо-седямо кужо|"Торамань"]] пурныцякс, тонавтыцякс.

Неень шканеяк тензэ алтавить эрьва-кодат культурань коряс теевемат, выставкат. Сонзэ лемсэ лемдязь эрзянь Этно-кудось. Истя [[w:myv:Вирь Тавла (Кочкурбуе)|Вирь ало Тавласо]] сонзэ юбилеезэ тешкстазь «Вейсэнь ундокст» чувтова керсицянь фестивальсэ, «Тюштянь налксемат» эрзянь коень коряс налксемасо, «Торамась терди» кезэрень эрзянь моронь фестивальсэ, Этно-кудова ({{lang-myv|Йовлань Олонь лемсэ «Этно-кудо»}}) ветить экскурсият. Владимир Иванович рамизе те кудонть эсь шкава, а ней сон велявтовсь эрзянь культурань кудокс, конась кандтни Владимир Ивановичень лемензэ.


<gallery mode="packed" heights="400" style="margin:auto">
Exhibition dedicated to V. I. Romashkin 10.jpg|thumb|Владимир Ромашкиннэнь алтазь музеень невтема
Exhibition dedicated to V. I. Romashkin 16.jpg|thumb|Владимир Ромашкин ды  «Ламзурь» морамо курось.
</gallery>

[[w:myv:2021 ие|2021 иень]] [[w:myv:таштамковонь 10 чи|таштамковонь 10 чистэ]] [[w:Мордовская республиканская детская библиотека|А. С. Пушкин лемсэ ловномакудосо]],[[w:myv:Саран ош|Саран ошсо]]  ютась кортамонь мероприятия, конась алтазель Владимир Иванович Ромашкин седицянтень - «Вклад В. И. Ромашкина в финно-угорскую культуру» («Жизненный путь и творческое наследие В. И. Ромашкина»). Мероприятиянть мельга ютавтовсь [[концерт]], конасонть лиснесть морамо эрьва-кодат морамокурот.

[[Вейсэндяь Мордовия Республикань краеведениянь коряс И. Д. Воронин лемсэ музеесь|Саран ошонь Воронинэнь лемсэ краеведениянь музейсэ]] панжозель выставка, конась истя жо алтазель Владимир Ивановичень тевензэ-шкинеманзо туртов.


<gallery mode="packed" heights="500" style="margin:auto">
Exhibition dedicated to V. I. Romashkin. Order of the Cross of Terra Mariana.jpg|thumb|Мария Модань Крёстонь Орден, сехте питней Эстэнь Масторонь казевкс 
Exhibition dedicated to V. I. Romashkin. Lulyama Ritual Staff.jpg|thumb|Ритуалонь ветямонь Люлямась - малава свал артнесь концертга Владимир марто
</gallery>

Чачома чинтень анокстави Владимир Иванович ланга книга.

Владимир чачсь [[Ицяло (Ицял буе)|Ицялсо]], тетязо-авазо — тонавтыцят. Тетязо кадызе шумбрачинзэ ойнасо, секскак кулось шкадо икеле. Авазо пурнась школасо хор, косо эсь эйкакшонзояк морасть. Секе шкане Ицялонь школасо важодсь [[Радаев, Василий Кузьмич|Василий Кузьмич Радаев]], фольклоронь пурныцясь. Паряк сон ды Владимирэнь авазо ульнесть не ломанекс, конат невтизь кинть, кува Владимир мольсь эрямонзо перть.

Морамо курось, конань пурнызе Владимир эри нейдяк. Ансяк эрямокизэ а шожда: сон явовсь кавтов. Вейкесэнть моры Владимирэнь цёразо. Тона иестэ прядовсь суд, кона кемекстызе сень, кие карми «[[Торама (ансамбль)|Торама]]» лементь алкуксонь кирдицякс. Истя эли лиякс, ансяк Владимир Ивановичень тевесь эри ды айги икелев.


<gallery mode="packed" heights="400" style="margin:auto">
Exhibition dedicated to V. I. Romashkin. Personal belongings.jpg|thumb|В.И.Ромашкинэнь эсь ули-паронзо
Exhibition dedicated to V. I. Romashkin 22.jpg|thumb|Консерваториянь прядомадо конёв
</gallery>

{{-}}

== Ссылки ==
* [https://vk.com/club83623 Эрзят, вейсэ виевтяно!] во [[ВКонтакте]].

== Источники ==
{{Оригинальный репортаж 3|Автор=Vaija|Пол=ж|Редактор=Krassotkin|Имя редактора=Александр Красоткин|Категория редактора=Александр Красоткин}}

{{Подвал новости}}

{{Категории|Библиотеки|Библиотеки Мордовии|Библиотеки России|Библиотеки Саранска|Великая Отечественная война|Василий Радаев (1907)|Владимир Ромашкин|Войны|Выставки|Выставки 2021 года|Выставки в Мордовии|Выставки в России|Выставки в Саранске|Дни рождения|Дни рождения 2021 года|Дом-музей «Этно-кудо» им. В. И. Ромашкина|Европа|Ичалки (Мордовия)|Концерты|Концерты 2021 года|Концерты в Мордовии|Концерты в России|Концерты в Саранске|Кочкуровский район|Культура|Культура Мордовии|Культура России|Культура Саранская|Мерема|Мокшане|Мордовская республиканская детская библиотека|Мордовский республиканский объединённый краеведческий музей имени И. Д. Воронина|Музеи|Музеи Мордовии|Музеи России|Музеи Саранска|Музыка|Музыка в Мордовии|Музыка в России|Музыка в Саранске|Музыкальная этнография|Ойме|Педагоги|Песни|Подлесная Тавла|Республика Мордовия|Россия|Саранск|Торама (ансамбль)|Финно-угорские народы|Фольклор|Фольклористы|Фоторепортажи|Хоры|Эрзяне|Эрзянская культура|Этномузыкологи|Юбилеи|Юбилеи 2021 года|}}
