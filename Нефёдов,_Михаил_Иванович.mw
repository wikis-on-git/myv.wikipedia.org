{{UC}}
'''Нефёдов, Михаил Иванович''' —  скульптор<ref name="Чувашская энциклопедия">[http://enc.cap.ru/?t=prsn&lnk=2981  Чувашская энциклопедия  // НЕФЁДОВ Михаил Иванович.{{ref-ru}}]</ref>.
==Эрямо пингезэ==
Чачсь [[1907 ие|1907-це иень]] [[таштамковонь 21 чи|таштамковонь 21-це чистэ]] [[Ратор|Алатырь ошсо]] (ней те Чуважонь Республика). Ульнесь Ине Отечествань войнасо. Прядсь Н. Новгородсо рабфак (1931), тонавтнесь Московонь архитектурань институтсо (1934 – 1938), Г. И. Мотовилов скульпторонть студиясо (1941-це ие видьс). 1941-це иестэ эсь олясо тусь фронтов, 1942-це иестэ пек ранявомадо мейле демобилизовавсь. Важодсь монументальной, декоративной ды станковой пластикасо, поладсь рузонь реалистической скульптурань демократической койтнень<ref name="Чувашская энциклопедия"/>.

Сехте содавикс теевксэнзэ:
СССР-энь ВДНХ-нь туртов «Эрзянка» ды «Мокшанка» (1938);
Иркутск ошсо «Борцам революции» кеврунго (1940);
Советэнь Союзонь Геройтненень  И. А. Пожарскойнень (Ардатов ошсо) ды М. П. Борониннэнь кеврунгот;
Алатырь ошсо В. Ф. Ветвинский Ине Отечествань войнань участникентень кеврунго (1947);
Селищи велесэ (ней те Мордовия Республикань Краснослободской буесэ) Веденяпин Аполлон декабристэнтень обелиск (1950);
Комсомольский велесэ (ней сон Мордовия Республикань Чаунза буесэ) Т.Бибинань калмонзо лангсо памятник (1961);
[[Евсевьев, Макар Евсевьевич|М. Е. Евсевьев]] эрзянь, мокшонь просветителенть портетэзэ;
Ф. Ф. Ушаков адмиралонть портретэзэ;
[[Яушев, Илларион Максимович|И. М. Яушев]] морыцянть портретэзэ (1946);
П.С.Кириллов сёрмадеенть портетэзэ (1956);
Е. П. Кривошеева сказительницанть портретэзэ (1957);
А. И. Полежаев поэтэнть портретэзэ.

Невтневсь  Россиянь ды Союзонь келес выставкатнесэ (1937-це иестэ саезь). Важодевксэнзэ ванстовить [[Степан Эрьзя|С. Д. Эрьзя]] лемсэ изобразительной искусствань мордовской республиканской музейсэ, И. Д. Воронин лемсэ Мордовской республиканской вейсэндязь краеведческой музейсэ, Мордовия Республикань Правительствасо гуманитарной наукань научно-исследовательской институтсо.

Кулось [[1963 ие|1963-це иень]] [[ацамковонь 8 чи|ацамковонь 8-це чистэ]] [[Москов ош]]со.

==Ловнодо==
*  Н.П. Головченко. Чувашская энциклопедия.

==Литературась==
* Костина Е. М. Изобразительное искусство Советской Мордовии. Саранск, 1958 ;
* Выставка произведений Михаила Ивановича Нефёдова : каталог. Саранск, 1970 ;
* Мордовия : энц. Саранск, 2004. Т. 2 ;
* 70 лет Союзу художников Республики Мордовия : альбом. Саранск, 2007 ;
* Мордовия, XX век: культурная элита. Саранск, 2013. Т. 2.

{{Lisj}}

[[Category:Московонь архитектурань институтсо тонавтницят|Н]]
[[Category:Артындейть|Н]]
[[Category:Кеврунгоньтеийть|Н]]
