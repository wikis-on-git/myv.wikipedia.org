{{Ломанесь}}

'''Юдина Валентина Михайловна''' – сёрмадей, кулянь сёрмадый.

==Эрямо пингезэ==
Чачсь [[1951 ие|1951-це иень]] [[эйсюрков|эйсюрковонь]] 28-це чистэ [[Мордовия Республикась|Мордовиянь]] [[Ицяло (Ицял буе)|Ицяло]] велесэ. Тесэ кассь, тестэ средней школань прядомадо мейле тусь тонавтнеме Московов А. М. Горькой лемсэ литературной институтов. Те кинть кочкизе секс, мекс стихень сёрмадома виензэ варчнизе уш кавксоце классо тонавтнемсэ. Васенце стихезэ печатазель Ицялонь «Путь Ильича» райгазетасо.

Литинститутсо тонавтнесь Лев Озеров рузонь содавикс поэтэнть семинарсо. Тесэ теевсь содавиксэкс рузонь ды лия масторонь поэттнэнь ды прозаиктнень шкинемаст марто, сынст книгатнень вельде тонавтнесь чарькодеме эрямонть смустензэ.

Литературной институтонть прядомадо мейле сисем иеть важодсь корреспондентэкс «Трибуна строителя» ламо тиражонь газетасо, мейле ютась «Строитель» Культурань кудов эйкакшонь секторонь прявтокс. Теке жо шкастонть мирдензэ, Терентьев Александр рузонь содавикс поэтэнть, марто панжизь «Пегас» литературной студиянть. Курок сынст перька пурнавсть поэзиянь кементь вечкицят. Малав весе сынь ульнесть одт, тейсть васенце эскелькст сёрмадомасо. Валентина Михайловна ды Александр Николаевич мейсэ маштсть лездасть тенст. А стяко зярыя иень ютазь сынст тонавтницятнень ютксто кассть алкуксонь поэтт, прозаикть, конат нолдасть зярыя виев книгат. Сынст ютксо [[Араповонь Саша|Александр Арапов]], Камиль Тангалычев, Наталья Рузанкина, Сергей Казнов, Александр Бажанов ды лият<ref name="Юдина Валентина"/>.

==Шкинемазо==
Юдина Валентинань лиссть стихень зярыя книганзо. «Журавушка» васень книганзо кис, кона лиссь [[1977 ие|1977-це иестэ]], сонензэ максозель Мордовиянь комсомолонь премиянь лауреатонь покш лемесь. Мейле лиссть «Подснежники» (1983), «Зимний колодец» (1988), «Цветочное поле» (1993) стихень пусмонзо. Пек кеняркшнось поэтессась «Золотник» од эсь книгазонзо. Сон лиссь [[2010 ие|2010-це иестэ]]. Пусмось алкукскак виев, мазый. Эйзэнзэ совасть зярыя иень перть сёрмадозь стихензэ. Сынь вечкемадо, пертьпельксэнь мазычиденть, тиринь мастордонть. Сон седейстэ молиця валсо ёвты корязост эсензэ мелензэ-арсеманзо.
Юдина Валентинань валморонзо печатавсть вейсэнь зярыя пусмосо, альманахсо, лиснесть «Огонёк» журналсо, «Молодые голоса» книгасо ([[Москов ош]]).

[[1991 ие|1991-це иестэ]] саезь Валентина Юдина Россиянь Сёрмадеень кужось совиця<ref name="Юдина Валентина">{{cite web|url=http://www.lib.e-mordovia.ru/Library/?Char=&id=163|title=Юдина Валентина Михайловна|publisher= Библиотека мордовской литературы|author=|lang=ru|date=|accessdate=2020-05-05}}</ref>. [[2004 ие|2004-це иестэ]] тензэ максозь «Мордовия Республикань заслуженной поэт» покш лемесь. Эти [[Саранск]]ойсэ.
 
==Литературась==
* [[«Чилисема» (журнал)|«Чилисема»]], 2013, №3, С.18

== Невтевкст==
* [https://stihi.ru/avtor/judinavn&book=1 Шкинемазо рузонь кельсэ // Стихи.ру]

{{Lisj}}


[[Category: А. М. Горькой лемсэ литинститутонь прядыцят|Ю]]
[[Category: Валморозейть]]
