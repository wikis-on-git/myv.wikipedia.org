{{UC}}
'''Бахтин Михаил Михайлович''', литературовед, лингвист, философ.
==Эрямо пингезэ==
Чачсь Орёл ошсо [[1985 ие|1895-це иень]] [[Сундерьков|сундерьковонь]] 4-це чистэ.
Сышкань содыдеесь (учёноесь) тонавтнема кинзэ ушодызе Орёл ошонь гимназиятнестэ вейкесэнть, поладызе Вильно ошсо ды прядызе гимназиянь курсонзо Одессасо [[1913 ие|1913-це иестэ]]. Секе иестэнть саезель Новороссийской (Одессань) университетэнь историко-филологической факультетэнь классической куронь 1-це курсос. [[1916 ие|1916-це иестэ]] поладызе тонавтнеманзо Петербургонь университетсэ. Котьмась классической ды рузонь филологиясо, А. И. Введенской профессоронть кедь ало ламо мель явсь философиянтень. [[1918 ие|1918-це иестэ]] университетсэ тонавтнеманть прядомадо мейле тусь Витебской губерниянь Невель ошов (ней Псковонь ёнкс). Важодсь тонавтыцякс 2-це ступенень вейкине (единой) трудонь школасо ды тонавтыцянь семинариясо; тейсь «Кантонь семинар» («Кантовский семинар»), косо вейсэндявсть тосконь (местной) интеллигенциянь икелепелев ваныцят-арсицят (М. И. Каган, Л. В. Пумпянский, М. В. Юдина пианисткась ды лият). 1920-це иестэ саезь – Витебскойсэ. Тонавтсь всеобщей литература тосконь пед. институтсо. Ловнось музыкань историянь ды теориянь коряс лекцият консерваториясо, ветясь публичной лекцият клубсо, воинской частьсэ, народной университетсэ ды лиясо косо. Паро мельсэ яксесь од ломанень литературань студиява. «День искусства» ([[1919 ие|1919-це ие]]) невельской альманахсо  нолдась «Искусство и ответственность» статья. Витебск ошсо важодсь Ф. М. Достоевскойде книга лангсо ды истя жо «К философии поступка» исследования лангсо, конань пельксэкс ульнесь неень шкасто содавикс «Автор и герой в эстетической деятельности» апак прядо трактатось. [[1923 ие|1923-це иень]] прядовомсто велявтсь Петроград ошов, косо анокстызе печатамс «Проблемы творчества Достоевского» (Л., 1929) книганть. [[1928 ие|1928-це]] иень [[Ацамков|ацамковонь]] 24-це чистэ ульнесь арестувазь, чумондозь «Воскресение», марят, контрреволюционной организациясонть улемасо ды кучозь Кустанай ошов. Тесэ, экономистэкс-бухгалтерэкс роботазь, прядызе «Слово о романе» исследованиянзо, важодсь «Рабле в истории реализма» диссертациянть лангсо. Ссылкадо мейле [[1936 ие|1936-це иень]] [[Ацамков|ацамковсто]] саезь тонавтсь А. И. Полежаев лемсэ МГПИ-нь филологиянь факультетсэ. [[1937 ие|1937-це иестэ]] тусь эрямо Савёлово ошов (Москов маласо). [[1945 ие|1945-це иень]] [[Умарьков|умарьковсто]] саезь [[1961 ие|1961-це иень]] сёксес тонавтсь МГПИ-сэ ([[1957 ие|1957-це иестэ]] саезь – университет), ульнесь рузонь ды зарубежной литературань кафедрань прявт. Саран ошсо печатьс анокстынзе «Проблемы поэтики Достоевского» (М., 1963), «Творчество Франсуа Рабле и народная культура средневековья и Ренессанса» (М., 1965) книгатнень.
Сехте покш мель Бахтин явсь философской литературоведениянтень, гуманитарной арсемантень. Достоевскойде ды Рабледе монографиятнесэ, «Слово о романе», «Роман воспитания и его значение в истории реализма», «Формы времени и хронотопа в романе», «Из предыстории романного слова», «Эпос и роман» ды лиятнесэ сон ваннось валонть. Сонзэ шкинемань тевсэнзэ сехте прявт идеясь – диалогто келей тонавтома (развёрнутое учение о диалоге).
«Формы времени и хронотопа в романе. Очерки по исторической поэтике» важодемазо кандови 1937 – 38-це иетненень. Эйсэнзэ сон васенцекс совавтсь наукас «хронотоп» категория. Сон эрьва ёндо ваннызе народной ракамонь (смеховой) культурань эстетической каегориянть («Творчество Франсуа Рабле и народная культура средневековья и Ренессанса»), аштесь ломанде истямо арсеманть лангсо, косо сон (ломанесь) мирсэнть-масторсонть вейкине сюпавчи. Ютынзе Кантонь, Гегелень, Шеллингень философиянь арсемань школатнень, ансяк эзь сырга сынст киява, эзизе прима тонавтомаст, косо прок ёмавтовсь ломанесь. 1920-це иетнень ушодовомсто В. С. Соловьёвонь, П. А. Флоренскоень, Г. П. Федотовонь, Л. П. Карсавинэнь, Н. А. Бердяевень, И. А. Ильинэнь марто диалогсо бажась муемс духовной касомань эсензэ кинть ды прянь ветямо лувонть. Сон кемсь: «Нет ни первого, ни последнего слова и нет границ диалогическому контексту… Нет ничего абсолютно мёртвого: у каждого смысла будет свой праздник возрождения» (Эстетика словесного творчества, М., 1979. С.373).
Кулось Московсо [[1975 ие|1975-це иень]] [[Эйзюрков|эйсюрковонь]] 6-це чистэ.
 
==Сочиненият==
* Вопросы литературы и эстетики : иссл. разных лет. М., 1975;
* Эстетика словесного творчества. М., 1979 ; 1986 ;
* Литературно-критические статьи. М., 1986 ;
* Беседы Д. В. Дувакина с М. М. Бахтиным. М., 1996 ; 2001 ;
* Тетралогия. М., 1997.
 
==Литературась==
* Кожинов В. Михаил Михайлович Бахтин : краткий очерк жизни и деятельности / В. Кожинов, С. Конкин / / Проблемы поэтики и истории литературы. Саранск, 1973;
* Бахтинский сборник. М., 1991 – 2000. Вып. 1 – 4;
* Конкин С. С. Михаил Бахтин : Страницы жизни и творчества / С. С. Конкин, Л. С. Конкина. Саранск, 1993;
* Бахтин в зеркале критики, М., 1995;
* Мордовия : энц. Саранск, 2003. Т. 1.
* Мордовия, XX век: культурная элита. Саранск, 2013. Ч. 1.

{{Lisj}}
https://ru.wikipedia.org/wiki/%D0%91%D0%B0%D1%85%D1%82%D0%B8%D0%BD,_%D0%9C%D0%B8%D1%85%D0%B0%D0%B8%D0%BB_%D0%9C%D0%B8%D1%85%D0%B0%D0%B9%D0%BB%D0%BE%D0%B2%D0%B8%D1%87
http://hrono.ru/biograf/bio_b/bahtinmm.php
https://www.krugosvet.ru/enc/istoriya/BAHTIN_MIHAIL_MIHALOVICH.html
https://w.histrf.ru/articles/article/show/bakhtin_mikhail_mikhailovich
http://az.lib.ru/b/bahtin_m_m/
https://runivers.ru/philosophy/lib/authors/author106382/
https://imwerden.de/razdel-322-str-1.html
http://pomnipro.ru/memorypage6926/biography
http://lib.cerkov.ru/authors/1313
https://ru.wikiquote.org/wiki/%D0%9C%D0%B8%D1%85%D0%B0%D0%B8%D0%BB_%D0%9C%D0%B8%D1%85%D0%B0%D0%B9%D0%BB%D0%BE%D0%B2%D0%B8%D1%87_%D0%91%D0%B0%D1%85%D1%82%D0%B8%D0%BD
https://megabook.ru/article/%D0%91%D0%B0%D1%85%D1%82%D0%B8%D0%BD%20%D0%9C%D0%B8%D1%85%D0%B0%D0%B8%D0%BB%20%D0%9C%D0%B8%D1%85%D0%B0%D0%B9%D0%BB%D0%BE%D0%B2%D0%B8%D1%87
http://www.philol.msu.ru/~tezaurus/library.php?view=d&course=3&pers=1&label=%C1&name=%C1%E0%F5%F2%E8%ED%20%CC%E8%F5%E0%E8%EB%20%CC%E8%F5%E0%E9%EB%EE%E2%E8%F7

[[Category:Новороссийской (Одессань) университетэнь тонавтницят|Б]]
[[Category:Петербургонь университетэнь прядыцят|Б]]
[[Category:А. И. Полежаев лемсэ МГПИ-нь тонавтыцят|Б]]
[[Category:Н. П. Огарёв лемсэ Мордовской государственной университетэнь тонавтыцят|Б]]
[[Category:Витебскоень педагогикань институтсо тонавтыця|Б]]
[[Category:Витебскоень Народной консерваториясо лекциянь ловныця|Б]]
[[Category:Келеньсодыйть|Б]]
[[Category:Литературоведт|Б]]
[[Category:Философт|Б]]
