Цыганкин Дмитрий Васильевич ( [[1925 ие|1925 иень]] [[ожоков]]онь 22 чистэ Мокшалей велесэ) - эрзянь ине кельсодый, профессор.
== Эрямо пингезэ ==
Чачсь Д.В. Цыганкин [[1925 ие|1925 иень]] ожоковонь 22 чистэ Саранонь уездэнь Пензань губерниянь Мокшалеень волостень Мокшалей велесэ (ней – [[Мордовия Республикась|Мордовия Республикань]] [[Чаунзабуе]]. 1940 иестэ прядынзе Мокшалеень аволь пешксе школань сисем класснэнь ды тусь тонавтнеме Покш Маризьвелень средней школас.

1943 иень [[эйзюрков]]сто Д.В. Цыганкин эсь мелензэ коряс туи фронтов ды тееви вишка командиртнэнь артиллериянь инструментальной разведкань курсантокс (Ногинск ош,Бронницы ош).

1943 иень [[сундерьков]]сто кучозель Чивалгомань фронтонь 9-цей разведкань полкс.  1944 иень даволковсто – 3-це Белоруссонь фронтов. Ульнесь Орша, Минск, Борисов, Витебск оштнэнь ятонть эйстэ идемстэ. Войнань прядовоманть вастызе Кёнигсберг ало (ней – Калининград ош. Казязь «За отвагу», «За победу над Германией в Великой Отечественной войне 1941-1945 гг.», «За взятие Кёнигсберга» медальтнесэ.
1946 иень [[якшамков]]сто саезь 1948 иень [[чадыков]]с Д.В. Цыганкин служась Белоруссонь военнонь округонь № 62204 ушмонь частьсэ Поставы ош), а 1948 иень чадыковсто сезь 1950 иень [[аштемков]]с –  № 16447 ушмонь частьсэ (Галле ош, [[Германия Мастор|Германия]]).

1950 иень [[аштемков]]сто Д.В. Цыганкин туи Советэнь Армиясто ды карми тонавтнеме А.И. Полежаевень лемсэ Мордовиянь педагогикань институтонь историко-филологиянь факультетс. Тонавтнема пингстэ ламо важоди философиянь ды [[Эрзянь кель|эрзянь келень]] коряс факультетэнь кужотнесэ.

Мордовиянь пединститутонь прядомадо мейле Д.В. Цыганкиннэнь максозь «Рузонь келень ды литературань, эрзянь келень ды литературань тонавтыця».

== Невтькет ==
* [http://www.cigankin.ru/ Эсьлемпелень вальмась]

[[Category:Эрзянь кель|Ц]]
[[Category:Эрзянь Ине ломанть|Ц]]
[[Category:Эрзякс кортыцят|Ц]]
[[Category:Эрзянь сёрмадейть|Ц]]
[[Category:Эрзянь тонавтыцят|Ц]]
[[Category:Эрзянь ютавтыцят|Ц]]
