[[Артовкс:Erzya Flag.svg|thumb|200px|right|border|Эрзянь Раськень коцт]]
'''Эрзя''' ({{lang-ru|эрзя, эрзяне}}) — те Эриця, Эрий, Эри ''«эрямс»'' ды ''«эрямо»'' валтнэстэ; [[Суоми-угрань раськеть|суоми-угрань раське]], Уралонь покш семияньте совиця. Эрзятне эрить [[Мокша лей|Мокша]] ды [[Сура лей|Сура]] лейтнень чирева,  истяжо [[Рав]] ды [[Ашонь лей|Ашонь]] леень ютксо.<br />

== Раськень лемезе-смустезэ ==
'''Эрзя''' валонть лемезэ-смустэзе лиси-саеви '''''эриця''''' - {{lang-ru|живущий}} валонть эйстэ. V пингстэ саезь эрзятне эрить [[Пелеве ёнкс|пелеве]]-[[чивалгома]] ёнкссо мокшотнень эйстэ, неень [[Эрязянь ёнкс|Эрязянень]] ды [[Обран ош|Обран ошонь]] Мастортнева.

[[961 ие|961 иестэ]] эрзя ('''''арта, ариса''''') лецтяви хагаронь каганатсонть Иосифсэнть кода '''раське''', кона панды каявкс сонензэ. Истя жо Эрзятнеде сёрмалесть пингэньгрэкень географтнэ Страбонось ('''''аорсы''''') ды Птолемей ('''''арсииты'''''). 

'''Арза''' - эрзянь мастор, конадонть сёрмали арабонь киньякиця Ибн-Хаукалэсь ([[X пингэ|X]] пингэ). Эрзятнеде (''арджаны'') сёрмалесь Рашид-ад-дин (XIV пинг.); ногаень инязор Юсуфось сёрмалесь ''о "рзянах"'' грамотассо (сёрмас содамосо), конань кучизеть Московов [[1549 ие|1549]] иестэ. 

Куншка пигэтнестэ Эрзя — раське, кона каршо моли хазартнэнm ланкс, печенегетнень ды половецтнэнь. Пингэнь чинязось Эрзятнень аштиль мастортнева Сыре Эрзянь (Эрзяни). Лепштевятомасонь, конань кандыльть славянонь раськесь, эрзятне туильть [[Чилисема|чилисема ёнов]] — [[Эрзямас ош|Эрзямас]] ёнов.

Ялатеке весе неть ёвтнематнесэ свал лецтявиль секе ошонть лемезэ – Эрза (Эрта, Эрба, Арза, Арта, Арба – кие кода марилизе, истя сёрмадылизеяк), ды сонзэ свал яла секе улема таркадонть лецтямось кармавты арсемс: те алкуксонь тев. Кортамось моли, бульчом, се оштонть, кона ульнесь неень Рязаненть таркасо. Тень каршо а молить археологтнень Рязаньстэ муевкстнэяк. Сынь седее а ков видестэ кортыть: те ошось путозель кезэрень эрзятьнень эрямо таркантень. Ды сонсь Рязань валоськак теевсь рузывтозь эрзянь валстонть. 

 
Мокшотнень содавксонть эйстэ, конать [[1237 ие|1237]] иестэ ве мельс састь кедь алдо Ордатнть эйстэ, Эрзятне туить пелевеёнксов [[Вирь|вирьтнэне]], ды максыть каршо вий [[Татарт|татартненэ]]. 

Сэсте коли суздалень прявтошось куншка [[XIV пингэ|XIV пингтнэсте]] тееви [[Обран ош|Обран ош (Ало ош)]] Эрзятне понгсь суздалень инязоронь кеденть алов, ды кой-контне эрзятнедэ [[Рузонь кель|рузыясть]], кой-конатне тусть седе тов Чилисема ёнов, ды понгсть [[XVII пингэ|XVII пингэсте]] [[Равтомбале|Равоньтомбалев (Заволжье)]] ды Лембе Уральёнксов (Юж. Приуралье), косо турсь [[Ногайть|ногайтнень]] ды [[Калмыкть|калмыкнэнь]] марто. 

Теевема Саратовонь-Оренбургонь-Челябань кирькс нарьдечитнень кармась улеме седе тов молеме эрзятнень Уралов. Ламо эрзянь эрямо таркатне Уралонь Масторга появасть рузонь ломатнень икелев. <ref> Исследования по материальной культуре мордовского народа. М., 1963; Мокшин Н.Ф. Этническая история мордвы. Саранск, 1977.</ref>

== Зярдо ==
Эрзянь ломаньтне кортыть [[Эрзянь кель|Эрзянь кельсэ]]. Эрзякс, 2002 иенть ловномасонть-цётомасонть пряст сермадызь 410 000 ломаньть.<br />

== Раськень лем ==

Эсист раське лемест видсте ёвтыть «Эрзя», теде видсте ёвтасть '''«Эрзянь раськенть алкуксонь лемензэ коряс мельяволявтома»'''-сонть:<br />
: Минь, весе эрзянь раськенть пельде Эрзянь Инекужос кочказь эрзянь ломантне,<br /> 
:— нежелезь ламо тёжаиень эрзянь раськенть эрямопингезэнзэ, мельсэ кирдезь минек покштянок ды сынст койтнень-кирдатнень,<br /> 
:эрзя раськень, эрзя келень ды эрзя культурань вейсэксчинь ёжонь марязь ды кирдезь,<br /> 

:— мельспаросо тешкстнезь кеме эрзянь меленть ды ёжомарямонть уликсчист,<br /> 

:— парсте чарькодезь ды марязь – Эрзя раськенть сы шкань эрямонзо кис мелявксось ней весемезэ ашти неень шкань эрзятнень лавтов лангсо,<br /> 

:— раськеютконь праватнес ды Рузмасторонь Прявткоентень кирдезь, конат идить эрьва ломанень ды эрьва раськень праватнень,<br /> 

:— лия раськень эрямопингест, коест, культураст, келест ды раськень каштанчист мельванозь,<br /> 

:— бажазь улемс Модамасторонь лия раськетнень ютксо улемс-эрямс эсь кезэрень лем ало, норовазь улемс содавиксэкс, эсь питнень содыця ды мариця, эсь мельсэ эриця раськекс,<br /> 

:— лия раськетнень, сынст кирдивийтнень ды ветикуротнень паро мельс ды ялгаксчис кемезь,<br /> 

:— весе эрзянь раськенть мелензэ-бажамонзо ломань сельме икеле невтезь,<br /> 

:яволявттано Эрзя раськенть мельдензэ: панжадо лемдявомс эсь кезэрень лемсэнек – '''эрзянь раське, эрзя'''<br />
 
:ды кемекстатано — Эрзянь раськенть улить весе асаевикст эсензэ праванзо лия раськетнень ютксо.<br /> 

:Весе раськетненень Вемельксчинь, Сетьмечинь ды Изнявксчинь арсезь Эрзянь Раськень Инекужось.''<ref> Эрзянь Раськень Инекужось, 1995 ие, эйзюрков, 23 чи. Саран Ош.</ref>

== Содавикс эрзятне ==
* [[Тюштя|Инязор Тюштя]]
* [[Инязор Пургаз]]
* [[Абрамовонь, Кузьма Григорьевичесь|Абрамовонь Кузьма]]
* [[Алексеевень Кузьма]]
* [[Виард, Василий Иванович|Ардеев, Василий Иванович (ВИАРД)]]
* [[Артём Весёлый|Артём Веcёлый]]
* [[Видяевень, Фёдор Алексеевич|Видяевень Фёдор Алексеевичесь]]
* [[Гайни Пётр]]
* [[Глуховонь Пётр]]
* [[Дарькинень, Сергей Михайлович|Дарькинень Сергей]]
* [[Доронинень Александр]]
* [[Евсевьевень, Макар Евсевьевич|Евсевьевень Макар]]
* [[Кривошеева, Ефимия Петровна|Кривошеева Ефимия]]
* [[Кривошеев, Илья Петрович|Кривошеев Илья]]
* [[Журавлёвонь, Числав Григорьевич|Числав Журавлёв]]
* [[Йовлань Оло|Йовлань Оло (Ромашкинень Олодимир )]]
* [[Кадышевань Надежда]]
* [[Куляскинень, Дмитрий Степанович|Куляскинень Дмитрий]]
* [[Кутяковонь, Иван Семёнович|Кутяковонь Иван]]
* [[Люлякинань Серафима]]
* [[Моро, Артур|Артур Моро]]
* [[Надькинень, Дмитрий Тимофеевич|Дмитрий Надькин]]
* [[Нуянь Видяз|Нуянь Видяз (Евгений Четвергов)]]
* [[Пуркаевень, Максим Алексеевич|Максим Пуркаев]]
* [[Лёша Рав]]
* [[Радаевень, Василий Иванович|Радаевень (Радин-Аловский) Василий]]
* [[Радаевень, Василий Кузьмич|Радаев Василий]]
* [[Руслановань, Лидия Андреевна|Руслановань Лидия Андреевна]]
* [[Рябовонь Анатолий]]
* [[Сафронов, Никас Степанович|Никас Сафронов]]
* [[Чапаевень Василий]]
* [[Чесноковонь, Фёдор Маркелович|Фёдор Чесноков]]
* [[Чиндяйкинень, Николай Дмитриевич|Николай Чиндяйкин]]
* [[Эрзямасонь Олёна]]
* [[Никул Эркай]]
* [[Степан Эрьзя]]

== Сёрм.: ==
<references />
михал боров. чемпион-бороциця. чачсь самарань ёнксонь Кличовка ( Красные ключи) велесэнть

[[Категория:Эрзят| ]]
[[Категория:Раськеть|Э]]

[[cv:Ирçесем]]
[[he:ארזיה]]
[[lbe:Эрзя]]
[[mdf:Эрзя (ломатть)]]
[[ru:Эрзяне]]
[[tt:Эрзялар]]
[[uk:Ерзя]]
