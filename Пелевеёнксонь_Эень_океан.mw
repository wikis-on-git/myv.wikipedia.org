[[Image:Arctic big rus.svg|thumb|250px|Пелевеёнксонь Эень океанэсь куншкасо]]
'''Пелевеёнксонь Эень океан''' ({{lang-en|''Arctic Ocean''}}, {{lang-ru|''Се́верный Ледови́тый океа́н ''}}) — сехте вишкине покшолманть коряс [[океан]] [[Мода|Моданть]], кона ашти пелевеёнкс пельшарсонть  [[Евразия Матор|Евразиянь]] ды [[Пелевеёнксонь Америка|Пелевеёнксонь Американть]] юткова.

Покшолмазо 14,75 млн [[вайгельпе|вп]]², ведень пурнавксось — 18,07 млн. вп³. Куншка домкачись — 1225 м, сэрей таркась — 5527 м [[Гренландонь иневедь|Гренландонь иневедьсэ]].

Пелевеёнксонь Эень иневедентень поладоволить мастортнэ: [[Дания Мастор|Даниянь]] ([[Гренландия Мастор]]онь), [[Исландия Мастор|Исландиянь]], [[Канада Мастор|Канадань]], [[Норвегия Мастор|Норвегиянь]], [[Россия Мастор|Россиянь]] ды [[Американь Вейтьсэндявкс Штаттнэ]]нь. 

Тельня певтеме эрьва ёнов таргави [[эй|эень]] чаво таркасо. Эень пек покш паксятне вельтизь океанонть, сынь молить вейкест-вейкест эйс эцезь. Цятордозь синтревить эйтне ды теить эень пек покш куцят. Аштить пек якшамот, молить кежей лов даволт, кандыловт. Уш [[ков]]до ламо весе вельтязь полярной вень чоподасонть. Эрямось энгамсь. Весе ракшатне  кекшнесть, лиясто ансяк [[ашо овто]] юты эень [[чаво тарка]]ванть.
 
Шкань-шкань [[менель|менелесь]] ванськады, сестэ пертьпельксэсь валдомтови [[теште|тештнень]] цивтолдомасост ды ков валдосонть. Лиясто менельсэнть кивчкади [[полярной цильдерьдема]]. 

[[кизэ|Кизна]] тесэ, зярыя ковонь перть [[Чи (пертпельксэнь вал)|чи]]сь а валгони. Иневеденть лангсо эесь карми соламо, эень паксятне синтревить, порксневить ды кизэнь перть уйнить. 

==Сёрм.==
* География: начальной школань 4 классо тонавтнема книга. Л.Г. Терехова, В.Г. Эрдели. Саранск: Мордовской государственной издательствась, 1947

[[Категория:Океант]]
