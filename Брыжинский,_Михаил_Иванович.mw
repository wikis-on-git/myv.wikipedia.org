'''Михаил Иванович Брыжинский''' — неень шкань эрзянь сёрмадей, тонавтыця.

Чачсь 1951 иень [[Ожоков|ожоковонь]] 6-це чистэ [[Кочкурбуе|Кочкур буень]] Од Мурза велесэ тонавтыцянь семиясо. [[Эрзят|Эрзя]]. Армиясо служась радиотехнической войскасо локаторонь операторокс. Прядызе М. Е. Евсевьев лемсэ Мордовиянь педагогикань институтонть [[1977]] иестэ филологиянь факультетенть. Эри Од Мурза велесэ, косо [[35 (ловома вал)|колынькемень вете]] иеть  школасо тонавты [[эрзянь кель]] ды литература. Сёрмадсь-пурнась «Тиринь вал» тоневтнемань кирья-пусмо [[6 (ловома вал)|6]]-це класснэнь, анокстась «Пингень гайть» ([[2004]]) историко-культорологической курс. Россиянь од учебникень сёрмадыцятьнень ютксо изнямонть кисэ [[1995]]-це иестэ тензэ максозель Соросонь грант.
Россиянь Сёрмадеень Сюлмавксонь член. Лиссть зярыя кирья-пусмо (книганзо): «Половт»  повестезэ ([[1983]]), «Эрямодо надобия» ([[1991]]) сёрмадозь эрзянь кельсэ; «Ради братий своих» повестезэ ([[1986]]) ды «Поклонись борозде» романозо ([[1988]]) листь [[рузонь кель]]сэ.
Эйсэст эрзянь сюпав кель, кирдиця-касыця сюжет, ютазь шкатнень домка содамочист. Эрьвань мельс туи «Сяткосо» печатазь «Маштомс инегуенть» ёвтнемазо. Мордовия Республикань Прявт Казязь лауреат. 

== Сёрм.: ==
* Эрзянь Мастор [[2007]]

[[Category:Эрзянь Ине ломанть|Б]]
[[Category:Эрзянь сёрмадейть|Б]]
[[Category:Эрзянь тонавтыцят|Б]]
[[Category:Эрзянь ютавтыцят|Б]]
[[Category:Эрзякс кортыцят|Б]]
