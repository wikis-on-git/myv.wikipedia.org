'''Олячив Рав-Урал'''  ([[Рузонь кель|руз]]. ''Свободный Идель-Урал'', [[Татаронь кель|татар]]. ''Азат Идел-Урал'') — Рав чирень раськетнень айгемась, кона кирди тёкшмелекс олячив эрямо [[Мордовия Республикась|Мордовия]], [[Чувашонь Республикась|Чувашия]], [[Маринь Республикась|Марий Эл]], [[Татаронь Республикась|Татарстан]], [[Удмуртонь Республикась|Удмуртия]] ды [[Башкирия Республикась|Башкортостан]] мастортнэсэ стявтоманть. Теема неть кото мастортнэнь интеграциянь вейсэндявкс, вейсэнь кордон марто, экономикань пертьпельксэнть ды  вейсэнь камелявтомо системанть марто.

==Эрямопингеденть==

2017 це иень ацамковонь 26 -це чистэнть, Россиянь пекстамокудостонть лись олячив татаронь раськень айгемань лидерэсь, Рафис Кашапов, кона ульнесь озавтозь 2015 иень умарьковсто, Крымень аннексиянь  критикань кисэ. 2018 це иень даволковонь васенце читнестэ сон тусь Украинав, косо аламо шкань ютазь, васстызе, вемельс мартонзо прыцянть, Мордовиясо чачозенть, Боляень Сыресь, эрзянть, таколинь ушманонть. 

21 це эйзюрковонь чистэнть Рафис Кашапов ды Боляень Сыресь, апокшке вемельспрыцянь куронть марто, ютавтсть Кевошсо пресс-конференция, конасонть яволявтызь "Олячив Рав-Урал", раськень айгемань, вейсэндявксонь тееманть.

Васенцеть, эсь важодемань, вете ковтнэнь кувалт, организациясь эзь пшкале сепаратистэнь позициятнестэ, сонзэ декларациятне ульнесть тюремадо Равчирень мастортнэнень реалень суверенитетэнть велявтоманть кисэ. Ансяк зярдо "Госдумась" кемекстызе тиринь кортамотненень тонавтомадонть закононть, мейсэ эшкизь програматнестэ тиринь кортамонтенень тонавтоманть, "Олячив Рав -Урал" полавтызе эсь тёкшмеленть. 

2018 це иень медьковонь 25 -це чистэнть "Олячив Рав-Урал" яволявтсь снартнемадонзо эсь мельсэ эрицят, националень -демократиянь [[Мордовия Республикась|Эрзя-Мокшо]], [[Чувашонь Республикась|Чувашия]], [[Маринь Республикась|Марий Эл]], [[Татаронь Республикась|Татарстан]], [[Удмуртонь Республикась|Удмуртия]] ды [[Башкирия Республикась|Башкортостан]] мастортнэнь теемадонть.

Тень пингстэ ульнесь ёвтазь: айгемась кирди мельсэнзэ каршо аштеманть виень тевснолдамовтомо. Аламонь чинь ютазь, Россиянь кулянь сравтнемапельтне пачтясть куля Рафис Кашаповонь каршо, од чумочиде тевень ушодомадонть. Келят, сон путсь Инеалтымас информация, конасонть кирвастни яттоньчи рассань ды раськень, кортамонь ды кемамань кувалт.
