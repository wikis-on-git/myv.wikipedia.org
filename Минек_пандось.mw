'''Минек пандось!''' — эрзянь пакшатнень [[теле]]нь чыйнема-чарамо [[налксемат|налксема]]. Налксемась моли тельня ловонь покш шушмо прясо. Налксить 8 — 14 иесэ цёрынень кавто командат. Эрьвасонть 5 — 10 ломанть. Пурнавить командатне кортнемкасо: «Маткат, маткат, кинь кевкстемась?».
== Налксемань кой􏰀кирдатне ==
Лов шушмонь пряс стявтови 2,5 — 3 м сэрьсэ куш кодамо тюсонь флаг марто жолга. Весе налксицятне карксасызь верце оршамост каркссо. Карксось — налксе􏰀 манть эрявикс пельксэзэ. Бути те кой􏰀 кирданть налксицясь коласы, сестэ сон􏰀 зэ налксемстэ паньсызь. Маткатне каить жеребей, кона коман􏰀 дантень улемс шушмонть прясо —ван􏰀 стомс флагонть, а конась карми эцеме верев — саемс те флагонть. Налксеманть смустезэ сеньсэ, штобу седе курок пачкодемс флагонтень.
Верце командась флагонть ваксс арав􏰀 ты ванстыця. Сонсь явови группань􏰀 группань ды стякшны шушмованть, а каршо командантень а максы пачкодемс флагонтень. Ламот командастонть арыть сеть таркатненень, кона ёндо савкшны учомс седе виев каршо молицятнень эцемаст.

Алце командась эрьва кода снартни манямс верцетнень, штобу эцемс фла􏰀 гонтень. Каршо вастовозтне варчнесызь виест бороцямосонть. Тесэ улияк ютав􏰀 тозь тевс карксось: эрьва пелькстыцясь кунды омбоценть карксос ды уски эй􏰀 сэнзэ алов. Изни седе виевес ь.Бути алце командась кузеви верев ды флагонтень оштё а пачкоди, сестэ верце командась пуроми вейс жол􏰀 ганть перька кедте кедьс кундсезь. Те шканть алце командась аноксты сеземс верцетнень кундсезь кедест ды окой􏰀 ники сайсы флагонть. Бути флагон􏰀 тень ютави ансяк вейке ломань, те ули изнявкс. Зярдо алце командась топавтсы целен􏰀 зэ, верцесь валги алов, ды налксемась ушодови одс. Лисни истяяк, што кие􏰀 бути алце командань налксицятнестэ эцеви флагонтень сеске, налксеманть ушодомсто. Сестэ верце командась апак пелькста кадсы тарканзо ды вал􏰀 ги алов.


== Сёрм.: ==
Брыжинский Василий Сергеевич 2002: Сиянь рисьминеть. Мордовской книжной издательствась. Лл. 32-34.


[[Category:Эйкакшонь налксемат|М]]
[[Category:Эрзянь налксемат|М]]
[[Category:Налксемат|М]]
