
'''Блитчли-парк''' (''англ. Bletchley Park''), истя жо содави кода Х Станциясь (''англ. Station
X'') — ''сюпав кудо, конась ашти Блитчлисэ'' ([[Милтон Кинс]] ошось), ''те историянь'' ды
церемониалонь коряс содавикс [[Бакингемшир]] графствась, Англань масторонь куншкасо.<br>

Омбоце Весемасторонь ойнанть шкане тосо ульнесь Англань масторонь кодонь яжамо
прявт департамент — '''Правительствань кодонь ды шифрань школа''' (''англ. Government
Code and Cypher School, GC&CS''), аламонь ютазь тензэ кармасть мереме '''Правительствань
коммуникациянь прявт кудо''' (''англ. Government Communications Headquarters, GCH''Q).
Тесэ яжасть шифрат ды кодт, тесэ теезель "Ультра" операциясь, конась яжакшнызе
"[[Энигмань]]" кучовксонзо.<br>

Неень шкане Блитчли-парксо ашти Компьютеронь музеесь.<br>
[[File:Bundesarchiv Bild 101I-241-2173-09, Russland, Verschlüsselungsgerät Enigma.jpg|Bundesarchiv Bild 101I-241-2173-09, Russland, Verschlüsselungsgerät Enigma]]

Сетьне, конатне важодсть Блитчлисэ, мерсть тензэ «Б.П.». Ойнань шкане тензэ мерсть «X
Станциясь», «Лондононь сигналонь содамо куншкакудо» ды «Правительствань
коммуникациянь штаб». Почтава кучомсто персоналось сёрмадсь «47 Комнатась,
Омбомасторонь тевень Министерствась».<br>
[[File:Station X bletchleypark.jpg|Station X bletchleypark]]<br>

Якшамковонь 1945 иестэ (зярдо ульнесь сехте ламо важодема шифратнень коряс)
Блитчлисэ важодсть 10 000 ломанть. Колмо пелькст нилестэ ульнесть тейтерьават. Ламот
ульнесть куншка классто сюпавчинь коряс ды саекшность математикань ды физикань наукань степенть.
Сынь ловность ламо стака кодт ды шифрат. Саемга, Элеонора Ирланд важодсь Колосс
компьютерсэ.<br>
[[File:Colossus.jpg|Colossus]]
Тейтерьаватненень Диллвин Кноксонь департаментсо кой-зярдо мерсть «Дилли
тейтерькат». «Дилли тейтерькакс» ульнесть: Джин Перрин, Клэр Хардинг, Рэйчел Рональд
ды Элизабет Грейнджер. Джейн Хьюз пурнась содамочить, конатнень вельде ваявтызь
«Бисмарконь». Кейт Батей ды Маргарет Рок яжизь немецень Абверонь кодонть . Сынст
важодемантень макссть питне ансяк 2009 иестэ.<br>

Самай тосо важодсь [[Филисити Эшби]].

Ламо тейтерьават содасть эрьва кодат кельть: французонь ды немецень.
Розанна Колчестер ульнесь ютавтыця ды важодсь Блитчлисэ 1942-1945 иень
якшамковонь видс, прявт тевезэ ульнесь - Италиянь ливтнематне. Кода ламот
«Блитчлетесс»(англ. Bletchleyettes) – истя мериль тейтерьаватненень тосо
важодицятненень, сон ульнесь сюпав куншка классто: тетязо ульнесь вице-маршал сэр
[[Чарльз Медхерст]], англань атташе Римсэ. Блитчлис совамодо икелев Розанна вастневсь
"содавикс ломатнень марто: [[Гитлер]], [[Муссолини]] " — сёрмады Сара Рейни.
