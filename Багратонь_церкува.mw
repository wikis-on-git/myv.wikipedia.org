{{UC}}

'''Багра́тонь церкувась''' —  [[Баграт III]] шкане вачкавкс  покш цекрува [[Кутаиси]] ошсо. Стявтозель кода вейсэндязь Грузиянь царствань прявт церкува  [[1003]] иестэ.<br>


Покш ды од пропорция марто церкувась кармась вачкамонь од лувонь кандыцякс [[Кавказ|Кавказсо]]. Сон ульнесь пек мазылгавтозь мозаикасо ды кевга керцемасо; кандсь покш смусть кезэрень Грузиянь эрямосо. Тесэ лемдизь инязорокс [[Давbl IV Вачкиця|Давид IV Вачкицянть]].<br>


[[1691]] иестэ туркатне каятотсть те тарканть лангс. Взрывесь калавтызе куполонть ды теде мейле сонзэ эзизь теевте одс. [[1770]] иестэ [[Тотлебен]] рузонь генералонь артиллериясь калавтызе [[Кутаиси|Кутаисинь]] крепостенть ды весе Багратонь церкуванть чилисемаёнксонь пельксэнть.<br>


[[1994]] иестэ Багратонь церкувась совавтозель [[ЮНЕСКО|ЮНЕСКОнь]] конёвс кода [[Весе масторонь наследия]]. [[2001]] иестэ церкуванть максызь Грузиянь православной церкувантень, конась шкань-шкане ютавтнесь калавтозь Багратонь церкувасо службат.<br>


==Витнема==

[[Михаил Саакашвили|Михаил Саакашвилинь]] омбоцеде президентэкс кочксемадо мейле, сон эсь [[инаугурация|инаугурациянь]] кортамосо макссь вал витнемс церкуванть «икелень шкань лувсо». Реставраторонь критикань лангс сон мерсь: «Мон те кевкстемань кувалт эсь мелем а полавтса. Багратонь эряви витнемс. Сонензэ стямо весе Грузиянь икеле эсь мазычисэ».<br>

2010 иестэ [[ЮНЕСКО]] кармавтсь лоткавтомс церкувань мода лангсо вачкамо тевтнень ды сёрмадстызе церкуванть [[Весе масторонь калавтомань лангсо аштиця наследиянь]]  конёвс. Тень лангс апак вано, важодематне поладозельть. Арсесть прядомс витнема тевтнень 2012 иень сёксес. 2012 иень кизнат весе Грузиянь католикос-патриархось [[Илия II]] вешсь важодематнень лоткавтома ды ЮНЕСКОнь содыця ломатнень марто тевтнень кортавтома.<br>

17 августа 2012 иестэ Багратонь церкувань прясо стявтозель 2 метрань бронзасто теезь крёст. Сталмозо – 300 кг. Сон неявсь весе [[Кутаиси]] ошонь таркатнестэ. Эскизэнь архитекторось - [[Вано Гремелашвили]]. Се шкань Грузиянь президентэсь, конась ульнесь церемониясо, мерсь, што церкувань витнемась ульнесь Грузиянь ломатнень арсемакс ды сонсь церкувась ашти ней вейсэндязь Грузиянь тешксэкс.<br>


 2017 иестэ [[ЮНЕСКО]] черькстызе Багратонь церкуванть Весе масторонь наследиянь конёвсто, секс мекс витнема тевтне калавтызь ташто церкуванть. Секень шкане Гелати монастыресь кадовсь Весе масторонь наследиянь конёвсо.
