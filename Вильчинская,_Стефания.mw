{{ВикиТундо 2019 |Сёрмадыця= |тема= |тема2= |тема3= |мастор= |мастор2= |мастор3= }}
{{Lomanes}}

'''Стефа́ния Вильчи́нская''' (''полякокс. Stefania Wilczyńska'' чачсь панжиковонь 26це чистэ 1886, Варшава ош, Российской империясь — умарьковонь 6це чистэ 1942, [[Треблинка]]) — эйкакшонь ваныця, тонавтыця, [[Януш Корчак]] марто вейсэ важодиця ды лездыця, совась маронзо ды эйкакш марто газонь камерас куломо.<br>

'''Эрямозо'''<br>

Стефания Вильчинская чачсь евреень раськенэ. Тетязо — коцтонь фабрикань кирдиця [[Юлиан (Исаак) Вильчинский]] (''польск. Izaak Wilczyński; ?—1911''); авазо  — [[Саломея Вальфиш]] (''польск. Salomea Walfisz; ?—1929''). Прядсь Ядвига Сикорскоень эсь школа (''польск. Jadwiga Sikorska'') [[Варшава]] ошсо, мейле естественной наукань факультет Бельгиянь Университетсэ, [[Льеж]] ошсо, 1906 иестэ тонавтнесь естественной наукат [[Женева]] ошонь Университетсэ, Швейцариясо.<br>

Варшавав велявтомадо мейле важодсь волонтёрокс еврей эйкакшонь уроз кудосо.  Уроз кудось аштесь ташто церкувасо, берянь кудосо. Вильчинская ладизе важодема лувонть ды ладязель прявт таркас. Тосо теевсь содавиксэкс 1909 иестэ  [[Януш Корчак]] марто, вейсэнь важодемаст ды тевест мольсть сынст куломань видс Требниксэ.<br>


Корчак марто ветясь евреень эйкакштнэнь Уроз Кудонь тевтнесэ [[Варшава]] ошсо (1912—1942), конась аштесь  Крохмальной куросо, 92, косо тевс нолдазельть од педагогикань лувт-койть, конатне лездасть эйкакштэнень кастомо эсь прянь кисэ каштанчисэ. Уроз Кудось ульнесь теезь кода государства, конасонть ветить эйкакшт, тосо ульнесь эсь «конституция», эйкакшонь кочксезь [[парламент[[, ялгань суд.<br>

Кода корты вейке тонавтниця, Кудонь тевтне мольсть кода Швейцариянь част. Корчаконь эрямодонзо сёрмадыця — [[Бетти Джин Лифтон]] - «малава весе урозтнэнень Стефа ульнесь седеекс, прякс, ваныцякс ды авакс». Эйкакштнэ мерсть тензэ «пани Стефа».<br>


Стефания Вильчинская ветясь кудосонть Корчаконь арайстэ Васенце Весе Масторонь войнань шкане ды зярдо сон туекшнось Палестинав 1934 ды 1936 иетнестэ.  Стефанияяк арсекшность туеме эрямо Палестинав, эрясь аламос Эйн-Хародсо,  ансяк велявтокшнось войнань ушодомадо икеле Польша масторов.<br>

Немецень самодо мейле 1940 иестэ уроз кудонть ютавтызь геттос. Стефаниянь ялгатне кортнесть тензэ чиемс Польшасто, сон эзь карма ды лиядсь Корчак ды эйкакшнэнь марто.<br>

Кизнат 1942 иестэ немецьтне мерсть ютавтомс урозтнэнь кулома лагерьс. 6 умарьковсто, валске марто кудосонть марязевсь « Alle Juden raus!». Важодицятненень мерезель кадомс кудонть, ансяк весе лиядсть эйкакштнэнь марто. Эйкакштнэнь стявтызь нилень-ниле, ванстыцятне куродызь ды истя сыргасть Умшлагплацов, косто сынст ускив Треблинкав. Васенцетнесэ ветясь [[Януш Корчак[[, омбоце вейсэндякссо — Стефания Вильчинская.

[[Наум Ремба]], евреень вейсэндявкссонь секретарь, ёвтнесь, ломантне весе пижнесть, ансяк Уроз Кудонь эйкакшнэ мольсть састыне, верьга прянь кирдезь.<br>

Калмамо тарказо Стефаниянь эзь лиядо, яла теке тензэ тейсть калмо тетянзо ды аванзо ютксо Варшава ошонь Евреень калмазырьсэ (уч. 64, ряд 1). Януш Корчаконь ды Стефания Вильчинскаянь кеврунгонь пусмо ашти [[Вармань Пандо]] прясо, [[Иерусалим]] ало.

1947 иестэ Стефания Вильчинскаянень куломадо мейле ульнесь максозь сиянь [[Паро Тевень Крёст]].
2004 иестэ Варшаво ошсо нолдазель книгазо [[«Вал эйкакштнэнень ды тонавтыцятненень»]].

2005 иестэ Польша масторсо нолдазельть зярыя ловномапусмот, конасонть сёрмадозель Стефаниянь эрямодонзо.
