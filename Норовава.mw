'''Норо́вава (Пакся́ава)''' — те Инеава, паксянь кирдиця; лияксто сонензе мерильть ''Паксяава''. Эрзятне сонзе лемдить касыця сюронь, [[Тикше|тикшень]], [[Умарина|умарень]], кстыень, [[Пеште|пештень]] [[Пазава|Пазавакс]].

Эряви арсемс,  те пазось Модааванть эйстэ явовсь модань тейнема койтнень кемекставомадо мейле. Неень шкань эрзя кельсенть ''норов'' валось паксянть невтемс а ёвтавкшны, сон полавтовсь ''[[Пакся|пакся]]'' валсо,  икеле те смустьсэнть ёвтамонь коряс кавтолдомат арасть (варштынк, маринь ''нур'' — пакся, ''Нур-ава'' — паксянь паз).

''Норов'' валось ванстовсь эрзянь кельсэ ''[[Норовжорч|норовжорч]]'' ды ''[[Нартемкс|нартемкс]]'' валтнэсэ,  мокшонь ''нормаль'', ''нярьхкамаз'', ''нардише'' валтэсэ.

Лововсь, эрьва [[Веле|веленть]] ульнесь эсензэ Пакся-авазо. Икеле [[Нуиця|нуицятне]] тердильть эйсензэ мартост ярсамо, вешсть кедьстэнзэ лезкс [[Сюро|сюронь]] урядамсто эли паксянь кочкамсто, а керявомс нуемстэ:

 ...Паксянь-ава, паксянь кирди,
 Сак мартонок ярсамо,
 Ярсамодо мейле лездамо.
 Илязт сэреде [[Кедь|кеденек]],
 Илязт сэреде [[Кутьмере|кутьмеренек]].

Нуемань прядомсто сонзэ туртов кадыльть апак нуе [[Леха|лехинеть]], [[Сал|салсо]] почодозь [[Кши|кши]] палнэ - ярсаволь да аволь кежиявто. Ломантне пельсть Пакся-авадонть,  арсесть: сон коласы норовонть, кадсынзе кшивтеме. Паксясо важодемстэ [[Кизэ|кизэнь]] пси [[Чи (шкань вал)|чине]] эрсекшнесть ёжовтомо пракшномат. Ломантне эзть сода, те — псинть эйстэ, ловсть тень Пакся-аванть пельде тешкст: мейсэ-бути эзь савтово тензэ.

== Нороваванть эрямо тарказо ==
Пакся-аванть эрямо таркакс лововсь [[Межа|межась]]. Шандрова велень вейке покшаваинесь ёвтнесь, келя, межа лангсо а удсить, те теркась Пакся-авань.<ref>Мокшин Н.Ф. Указ. раб. - С.23</ref>

== Сёрм.: ==
<references />

[[Категория:Эрзянь пазт]]
