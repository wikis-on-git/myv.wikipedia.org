{{Ломанесь
 |лем                  = Калаганонь Керяз
 |оригинальной лем      = 
 |чачома лем         = Пётр Владимирович Рябов 
 |артовкс              = Kalaganonj Kerjaz.jpg
 |артовксонть покшолмазо   = 300px
 |артовксонть эйсте = керсеманзо марто, 2007 иестэ
 |важодема ёрокчизе     = керсидей, [[Йовлань Олонь лемсэ Этно-кудо]]нь прявтось 
 |чачома чись          = 06.09.1951
 |чачома тарка         = {{ЧачомаТарка|Вирь Тавла}}, {{ЧачомаТарка|Кочкурбуе}}, {{ЧачомаТарка|Мордовия Республикась|Мордовиянь}}
 |гражданство            = {{Масторкоцт|СССР}}<br /> {{Масторкоцт|Россия}}
 |подданство           = 
 |кулома чись          = 
 |кулома тарка         = {{КуломаТарка|}}
 |тетязо               = 
 |авазо                = 
 |мирдезэ              = 
 |низэ                 = 
 |эйкакшонзо           = 
 |казнеть ды медальть  = 
 |автограф             = 
 |вальма                = 
 |википурнавкс         = 
}}
'''Калаганонь Керяз''' ({{lang-ru|Рябов Пётр Владимирович}}), ([[1951 ие]] [[сундерьковонь 27 чи]] [[Вирь Тавла]] [[Кочкурбуе]]) — [[Эрзят|эрзянь]] керсидей, [[Йовлань Олонь лемсэ Этно-кудо]]нь прявтось. 

== Эрямопингезэ==

[[File:Keepers of folk traditions 2019.jpg|thumb|rigth|400px|Калаганонь Керязнэ казить «За межнациональное согласие» медаль. «Раськень коень ванстыцят» невтевксэнть панжомсто. Сон алтазь «Эрьмезь» «Тавлань колчинь Кужонть» 20-сь иенть топодемантень. Саран ош. И.Д. Воронинэнь лемсэ Морддовиянь республикань вейсэндязь краеведиянь музей. [[2019 ие|2019-це иень]] [[Чадыковонь 5 чи|чадыковонь 5-це чи]].]]

Чачсь [[Вирь Тавла]] [[Кочкурбуе]]нь велесэ [[1961 ие]]нь [[сундерьковонь 27 чи]]стэ, эрзянь покш семиясо, косо чачсть-кассть [[6 (ловома вал)|кото]] эйкакшт. [[Ава]]нзо пельде сон сайсь пек ламо. Ульяна Тихоновна авась превей, фольклоронь содыця, моронь вечкиця. Зярдо Петр тонавтнесь котоце классо, школазост сась чувтосто содавикс керсицясь Н.И. Мастин, кармась ветямо артовтомань ды трудонь урокт. Сон пурнынзе перьканзо эйкакштнень, варштась, кие машты керсеме, изняви-арась [[чувтт|чувтось]]. Николай Иванович теевсь тенст пек вадря тонавтыцякс. Истя Петра кармась якамо чувтосто керсицянь кужос. Покш класттнэнь прядынзе Пакся Тавлань школасо. Истя лиссь, школань прядомадо мейле сон сась важодеме тиринь велев. Тосо панжовсь чувтосто керсемань эйкакшонь школась. Петя Бочкин ялганзо марто ульнесть васенце тонавтыцякс, кармасть тонавтомо керсеме вишкинетнень.


1980 - 1982 иетнестэ служась армиясо, [[Белорузия Республикась|Белорузиянь]] Могилев ошсонть, тосто сазь кадовсь велесэ, ды эсензэ виензэ путозель чувтосто керсемантень. 80-иень прядовомсто Вирь Тавласо ульнесь панжозь кооператив ({{lang-ru|«Тавлинский сувенир»}}), прявтокс ульнесь кочказь Керяз. Сон ульнесь пурныцякс I чувтосто керсиця семинаронть Мордовиясо, ды  I Омбомасторонь [[Суоми-угрань раськеть|суоми-угрань раськень]] чувтосто керсицятнень семинаронть «Вейсэнь ундокст»<ref>[http://www.ualberta.ca/~khineiko/NG_00_01/1152571.htm Резчики по дереву поклонились богине {{Ref-ru}}]</ref> ({{lang-ru|«Единные корни»}}). [[2006 ие]]стэ панжозель «Шкань суринеть» персональной васенце выставказо.  Керсидеенть ёрокчинзэ содыть финнэнь-угрань мастортнэсэ. 

Калаганонь Керяз ламо таркава невтнесь эсь керсевксэнзэ, ламо Раськемасторга ды Масторга. Тензэ максозь «Россия Масторонь раськень мастер» ({{lang-ru|«Народный мастер России»}}) лем. Россиянь Художникень союзонь член ([[2003 ие]]).
Ламо иень перть Керяз ашти [[«Эрьмезь» (вейсэндявкс)|«Эрьмезь» тавлань керсицянь вейсэндявксонть]] прявтокс<ref>[http://finugor.ru/news/master-kalaganon-keryaz-otkryl-dushu-erzyanskogo-naroda-vystavkoy-v-saranske-foto Мастер Калаганонь Керяз открыл душу эрзянского народа выставкой в Саранске {{Ref-ru}}]</ref>. Седе ламо керсевксэнзэ Керязонь алтазь эрзянь эрямонь невтемантень. Сон керси истямо лувсо, кода керсильть кезэрень эрзятне. Сехте содавикст керсевксэнзэ: «Инешкипаз», «Уцяскань пакся», «Калонь кундыйть», «Охотникть», «Анге патясь». 
Меельце кавто иетнень перть примась участия Салехардсо, кавксть Удмуртиясо, Ульяновской областьсэ садово-парковой скульптурань фестивальтнесэ. Керсевксэнзэ ванстовить [[Таллин ош|Таллинсэ]], [[Ине-Петрань ош]]со, [[Саран ош|Сарансо]] ды лия ламо ошсо.

[[2006 ие]]стэ, Вирь ало Тавласо панжозель [[Йовлань Олонь лемсэ Этно-кудо|«В.Ромашкин лемсэ музеесь этно-кудось»]]<ref>[http://erziapr.ru/index.php/culture-and-religion/767-qq---50 «Эрьмезь» вейсэндявксонь прявтонтень - 50 {{Ref-myv}}]</ref>. Сонзэ прявтокс-ваныцякс путозь  Калаганонь Керяз. 

== Сёрм.: ==
<references />


[[Category:Эрзянь Ине ломанть|К]]
[[Category:Эрзякс кортыцят|К]]
[[Категория:Википедиясь:Кочказь лопат]]
