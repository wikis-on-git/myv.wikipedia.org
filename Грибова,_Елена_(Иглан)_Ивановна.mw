{{Lomanes}}

'''Елена (Иглан) Ивановна Грибова''' — [[СССР|советэнь]] шкань [[оперань морыця|оперань морыця]] ([[меццо-сопрано]]). Чачсь Камбулино  велесэ ([[w:myv:Алтаень край|Алтаень край]]) [[1919 ие]]нь [[панжиковонь 31 чи]]стэ - кулось [[1986 ие]]нь [[сундерьковонь 17 чи]]стэ, кулома таркзо а содавикс). [[Эрзя]].


== Эрямопингезэ ==
Иглан Ивановна часть Камбулино заимкасо Алтайской ёно. Заимкасо ульнесть ансяк колмо кудот. Тетязо - Иван Куприянович Грибов - ульнесь каштомонь-кашлангонь вачкиця. Чачсь [[Старославкино]] велесэ [[w:Петровский уезд|Петровской уездэнь]] [[Саратовонь губерния|Саратовонь губерниянь]], [[каштомонь-кашлангонь вачкиця]]. [[Эрзя]]. Тусть од эрямо таркав вачочиде. Авазо — Анастасия Тимофеевна Грибова.
 
Тетянзо ульнесь паро вайгелезэ ([[тенор]]), тень кувалма морсесь ярмакдо церкувасо малава 20 иенть. Иглан ульнесь кеменьце эйкакшокс. Авазо чачтызе 52 иесэ. Анастасия Тимофеевна - авазо  ды лия эйкакштнэ сёрмадомо-ловномо эсть машт, яла теке весе тейтеркатнень ульнесть паро вайгельть. Тетязо свал сайнесь Иглансо церкував, зярдо тосо морсесь.  <br>

Иглан Ивановна свал кортась:«Иглан – те кезэрень [[Эрзянь лемть|эрзянь лем]], сон православной лемтнень ютксо арась. Истя лемдимизь тятям-аван».
[[File:Sergei Lemeshev - копия.jpg|thumb|Sergei Lemeshev]]

[[1926 ие]]стэ Иглан ды лелязо тусть тонавтнеме [[Алма-Ата]]в. Прядсь тосо 9 класст. Тувака важодсь [[Осавиахим]] советсэ, дежурясь гостиницасо. Яксесь хоров морсеме. Лия таркав туемань лангс апак вано весе Грибов эйкакштнэ кортась эрзякс ды эрзянь койтне кирдевсть кудосо.

== Тонавтнемань ушодомазо ==

[[1935 ие]]стэ сась [[Москов]]ов морамо тонавтнеме. Глазунов лемсэ музыкань ды драмань училищасо вастызь паро ладсо. Ансяк сон ульнесь пек од оперань морамо тонавтнеманень. Секс саизь васня драмань отделенияс, косо сон тонавтнес [[1941 ие]]нть видс. Мейле ютавтызь оперань отделенияс. Морамонь тонавтыцякс ульнесь [[Елена Дмитриевна Бородачева]]. Конась ульнесь Игланнэнь омбоце авакс: лездась валсояк, ярмаксояк, сон чарькодсь, кода стака тейтерентень тонавтнемс. Чить Иглан тонавтнесь, чокшне - важодсь театрасо, зярдо эрявсь сцена ланго ламо ломанть. 

== Карьерань ушодомазо ==

Тонавтнемань прядомадо мейле тердизь Куйбышев ошонь оперань театрас (неень шкане [[Самарань оперная ды балетэнь театра|Самарань оперань ды балетэнь театрась]]. Дебютэзэ: Ольгань морамозо [[w:myv:Евгений Онегин (опера)|«Евгений Онегин»]] [[Чайковский, Пётр Ильич|П. И. Чайковскоень]] операсо. Кунсоломонзо васенце рядс сась авазо. 

[[1944]] иесэ конкурс вельде ульнесь саезь [[w:myv:Покш театра|Покш театрас]] ({{lang-ru|Большой театр}}) Московов. Конкурсос сакшность 60 ломанть. Истя [[1944 ие]]стэ саезь Иглан Ивановна кармась ''«первой мордовкой, выступающей на сцене Большого театра»''. <br>

Покш театрасо сон важодсь 20 иеть ды морась малаво 30 морамонь партият. Покш лезкс тензэ макссь  [[Барсова, Валерия Владимировна|В. В. Барсова]] — [[СССРень раськень артисткась]], конась явсь мель од тейтерентень. Иглан Ивановнань конёвпаргосо ванстовсть ламо фотокувт В. В. Барсова, [[w:Максакова, Мария Петровна|М. П. Максакова]], [[Лемешев, Сергей Яковлевич|С. Я. Лемешев]] марто: сынь весе ульнесть ялгаксчисэ ды вейсэнь важодемасо.

== Морамонзо ==

=== Покш театрась ===
* Васенце сцена лангс лисама «[[Демон (опера)|Демон]]» [[Рубинштейн, Антон Григорьевич|А. Г. Рубинштейнэнь]] операсо — ''Ангел''
* [[Евгений Онегин (опера)|«Евгений Онегин»]] П. И. Чайковскоень— ''Ольга''
* [[Мадам Баттерфляй|«Мадам Баттерфляй»]] [[Пуччини, Джакомо|Д. Пуччининь]] — ''Судзуки''
* [[Фауст (опера)|«Фауст»]] [[Гуно, Шарль Франсуа|Ш. Гунонь]] — ''Зибель''
* [[Риголетто (опера)|«Риголетто]]» [[Верди, Джузеппе|Д. Вердинь]] — ''Маддалена''
* [[Ромео и Джульетта (опера)|«Ромео и Джульетта»]] [[Гуно, Шарль Франсуа|Ш. Гунонь]] — ''Стефано''
* [[Лакме|«Лакме»]] [[Делиб, Лео|Л. Делибэнь]] — ''Маллика''
* [[Фра-Дьяволо (опера)|«Фра-Дьяволо»]] [[Обер, Даниэль|Д. Оберэнь]] — ''Памела''
* [[Пиковая дама (опера)|«Пиковая дама»]] П. И. Чайковскоень — ''Полина''
* [[Царская невеста (опера)|«Царская невеста»]] [[Римский-Корсаков, Николай Андреевич|Н. А. Римской-Корсаковонь]] — ''Дуняша''
* «[[w:myv: Борис Годунов (опера)|Борис Годунов]]» [[Мусоргский, Модест Петрович|М. П. Мусоргскоень]] — ''Фёдор''


== Мордовияв артнемась ==
Свал сакшнось Мордовияв ды морась [[эрзянь кель|эрзякс]]. Иглан Ивановнань  {{comment|конёв паргозо|личный архив}} ванстови [[Республика Мордовиянь Прявт архив]]сэ, конась ульнесь тозонь  максозь [[1991 ие]]стэ.

== Награды и звания ==
* СССРэнь Верьце Советэнь Президиумонь кармавтомань кувалт [[1951 ие]]стэ панжиковонь 21-це чистэ Иглан Ивановнанень максозель «[[Знак Почета|Знак Почета]]» орденэсь.
* [[1955 ие]]стэ тензэ максозь "МАССР-нь Заслуженной артистка" лемесь. 


== Лисьм.: ==

* [http://russian-retro.com/video/13539-gribova-elena-iglan-arija-zibelja-librettom-karrerusskii-tekstp-i-kalashnikova.html?playlist=626 Иглан Грибова Ария Зибеля из оперы «Фауст»]
* [https://records.su/tag/%D0%93%D1%80%D0%B8%D0%B1%D0%BE%D0%B2%D0%B0_%D0%95%D0%BB%D0%B5%D0%BD%D0%B0 Каталог советских пластинок. Грибова Елена]
* [http://www.b-teatr.ru/legends/iglan-gribova/ Иглан Грибова]
* [https://www.last.fm/ru/music/Elena+Gribova/+wiki Elena Gribova]
* [https://mktrm.ru/news/289-2019 Архивисты к 100-летию со дня рождения певицы Елены Ивановны Грибовой]
* [http://lyambir.e-mordovia.ru/news/view/2507 Исполняется 90 лет Иглан (Елене) Грибовой — первой мордовской артистке, певшей со сцены Большого театра]

[[Category:Эрзянь Ине ломанть|Г]]
[[Category:Эрзянь морыцят|Г]]
[[Category:Эрзят|Г]]
[[Category:Эрзякс кортыцят|Г]]
[[Category:Эрзянь Ине ломанть|Г]]
