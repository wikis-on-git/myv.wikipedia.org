{{Седиця}}
 |Имя              = Елена (Иглан) Ивановна Грибова
 |Оригинал имени   = Иглан Ивановна Грибова
 |чачома чись      = 31.05.1919
 |кулома чись      = 1986
 |тетязо           = Иван Куприянович Грибов
 |авазо            = Анастасия Тимофеевна Грибова 
 |Профессии        = {{оперная певица|СССР|России}}
 |Певческий голос  = [[меццо-сопрано]]
 |Коллективы       = [[Большой театр|ГАБТ]]}}

'''Елена (Иглан) Ивановна Грибова''' — [[СССР|советэнь]] шкань операсо морыця ([[меццо-сопрано]]). Чачсь колмо кудос Камбулино вишка велесэ  
(Алтай ёнкс) 1919 иень панжиковонь 31 чистэ. Тетязо - Иван Грибов - каштомонь-кашлангонь вачкиця. Эрзя. Чачсь Старославкино велесэ Петровской уездэнь Саратовонь губерниясо. Тусть од эрямо таркав вачочиде. Тетянзо ульнесь паро вайгелезэ (тенор), тень кувалма морсесь ярмакдо церкувасо малава 20 иенть. Иглан ульнесь 10це эйкакшокс. Авазо чачтызе 52 иесэ. Анастасия Тимофеевна - авазо  ды лия эйкакштнэ сёрмадомо-ловномо эсть машт. Яла теке весе тейтеркатнень ульнесть паро вайгельть. Тетясь свал сайнесь Иглансо церкував, зярдо тосо морсесь. Тейтересь свал кортась  "Иглан"– те кезэрень эрзянь лем, сон православной лемтнень ютксо арась. Истя лемдимизь тятян-аван".<br>

1926 иестэ Иглан ды лялязо тусть тонавтнеме Алма-Атав. Прядсь тосо 9 класст. Тувака важодсь Осавиахим советсэ, дежурясь гостиницасо. Яксесь хоров морсеме. Лия таркав туемань лангс апак вано весе Грибов эйкакштнэ кортась эрзякс ды эрзянь койтне кирдевсть кудосо.<br>

1935 иестэ сась Московов морамо тонавтнеме.<br>

Глазунов лемсэ музыкань ды драмань училищасо вастызь паро ладсо. Ансяк сон ульнесь пек од оперань морамо тонавтнеманень. Секс саизь васня драмань отделенияс, косо сон тонавтнес 1941 иенть видс. Мейле ютавтызь оперань отделенияс. Морамонь тонавтыцякс ульнесь Елена Дмитриевна Бородачева. Конась ульнесь Игланнэнь омбоце авакс: лездась ярмаксояк. Чить Иглан тонавтнесь, чокшне - важодсь театрасо, зярдо эрявсь сцена ланго ламо ломанть.
Прядомадо мейле тердизь Куйбышев ошонь оперань театрас.<br>

Дебютэзэ: Ольгань морамозо "Евгений Онегин" Чайковскоень операсо. Кунсоломонзо васенце рядс сась авазо. <br>

1944 иесэ ульнесь конкурс вельде саезь Покш театрас (руз.Болшой театр). Конкурсос сакшность 60 ломанть. Истя 1944 иестэ саезь Иглан Ивановна кармась «первой мордовкой, выступающей на сцене Большого театра». Дебютэзэ  - "Шайтян" (руз."Демон")Рубинштейнэнь операсо. Морась Ангел партия. Важодсь тосо 20 иеть ды морась 22 партият:  Стефано  - «Ромео и Джульетта» Гунонб, Ольга - «Евгении Онегинсэ» Чайковскоень, Сузуки  -  «Чио-Чио-Сансэ» Пуччининь, Маддалена  - «Риголеттосо» Вердинь, Зибель - «Фауст» Гунонь, Маллика - «Лакмэ» Делибань ды лият.<br>

Покш лезкс максь тензэ В.В.Барсова - СССРэнь раськень артисткась. Сон мельс паросо лездась од морыцятненень. Иглан Ивановнань архивсэ ламо фотокувт, косо сон снимазель  В.В.Барсова, М.П.Максакова, С.Я.Лемешев марто.<br>

Свал сакшнось Мордовияв ды морась эрзякс.<br>

1955 иестэ кармась "Заслуженной артисткакс МАССР"
Иглан Ивановнань конёв паргозо (руз.личный архив) ванстови Республика Мордовиянь Куншкань архивсэ, конась ульнесь тозонь  максозь 1991 иестэ.


== Лисьм.: ==
* https://records.su/tag/%D0%93%D1%80%D0%B8%D0%B1%D0%BE%D0%B2%D0%B0_%D0%95%D0%BB%D0%B5%D0%BD%D0%B0
* http://www.b-teatr.ru/legends/iglan-gribova/
* https://www.last.fm/ru/music/Elena+Gribova/+wiki
* https://www.kino-teatr.ru/teatr/acter/w/sov/372295/bio/
* https://www.labirint.ru/screenshot/goods/165328/6/
* https://mktrm.ru/news/289-2019

[[Category:Эрзянь Ине ломанть|Р]]
[[Category:Эрзянь морыцят|Р]]
[[Category:Эрзянь операсо морыцят|Р]]
[[Category:Эрзякс кортыцят|Р]]
[[Category:Эрзянь Ине ломанть|В]]
