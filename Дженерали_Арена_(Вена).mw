{{UC}}
'''Дженерали Арена''' ({{lang-de|Generali Arena}}) — [[Австрия Мастор|Австрия]]нь прявт ошонь, [[Вена]]нь, обедъёнкс пеле стадион. [[2010]]-це [[ие]]с стадионось кандсь Франц-Хорр-Штадион (нем. Franz-Horr-Stadion) лементь, кона мейле полавтовсь «AssicurazioniGenerali» (итальянонь страховой компания) спонсорозо лемсэ.<br>
Стадионось служи «Аустрия Вена» футбольной клубонть туртов эсь (домашней) аренакс [[1973]]-це [[ие]]стэ саезь. Васняяк жо сонзэ строясть [[1925]]-це [[ие]]стэ «Слован Вена» чешской иммигрантонь клубонть туртов од домашней аренакс, кельгстясь 10850 ваныцят.  <ref>http://www.uefa.com/MultimediaFiles/Download/StatDoc/competitions/-Publications/01/67/58/96/1675896_DOWNLOAD.pdf</ref> Стадиононть лемдизь «Ческе срдце» (чеш. Českésrdce; "Чешское сердце"). Сон пек каладсь Омбоце мировой войнань шкасто, ниле трибунатнестэ эрьвась мейле аволь весть одс тейневсь-витневсь. Стадиононть лемдизь лиякс – Франц-Хорр-Штадион – Венской футбольной ассоциациянть президентэнзэ, Хорр Францонь (кулось [[1974]]-це [[ие]]стэ), лемсэ.<br>
Меельцеде стадиононть витнизь-теизь [[2008]]-це [[ие]]стэ. Реконструировазель чилисема ёнксонь трибунась, конасонть ней кавто уровнят озадо ды стядо аштема тарка марто. Течине стадиононтень кельгить 13400 ломанть.<br>
[[2011]]-це [[ие]]нь якшамковсто стадиононть лемдизь Дженерали Аренакс, мезесь ульнесь «Аустрия Вена» футбольной клубонть ды Generali страховой компаниянть ютксо ве мельс прамокс. УЕФА а саи мельс сатадионтнэнь спонсорской лемест, секс Дженерали Аренантень европань пелькстамотнесэ мерить «Аустрия Арена».
==Мельполадкст==
{{Lisj}}
[[Категория:ФК «Аустрия» Вена]]
[[Категория:Австрия Мастор]]
