{{Ломанесь}}

'''Орлова Раиса Константиновна''', '''Рая Орлова''', валморонь сёрмадый.

==Эрямо пингезэ==
Чачсь [[1963 ие|1963-це иестэ]] [[ожоков|ожоковонь]] 13-це чистэ [[Мордовия Республикась|Мордовия Республикань]] Сыре Шайговань Сарга велесэ колхозникень ламо эйкакшонь семиясо (котоце эйкакшокс). Н. П. Огарёв лемсэ Эрзя-мокшонь госуниверситетэнь филологиянь факультетэнь прядомадо мейле зярыя иеть важодсь Сарга велень советэнь прявтокс, тиринь велень школасо тонавтыцякс. Ней эри [[Саран ош|Саранскойсэ]], важоди «Мокша» журналонь редакциясо поэзиянь отделэнь прявтокс.

==Шкинемазо==
Стихень сёрмадомо ушодсь школасо тонавтнемстэ. Сынь алтавсть аванстэнь, ояксчинтень, васень вечкемантень. Теке марто вейсэ, кода лови сонсь поэтессась, шкинемань алкуксонь кизэ ушодовсь ютазь пингень 80-це иетнестэ, зярдо произведениянзо печатавкшность «Трудовая правда» райгазетасо, «Мордовский университет», [[«Мокшонь правда» (кулялопа)|«Мокшень правда»]] газетатнесэ, «Якстерь тяштеня», «Мокша» журналтнэсэ. Стихень пусмозо [[комить|коминь]] кельс ютавтозь лиснесь «Войвыв кодзув» («Северная звезда») журналсо. [[1997 ие|1997-це иестэ]] зярыя стихензэ [[рузт|рузонь]] кельс ютавтозь печатазельть «В саду моих мечтаний» вейсэнь пусмосонть. Теке жо иестэнть Эрзямокшонь книгань издательствасонть лиссь мокшонь кельсэ «Аран тяштенякс» («Стану звёздочкой») стихень башка книгазо.
Теде мейле мельга-мельцек лиссть стихень истят пусмонзо: «Пизёлонь каштаз» («Рябиновый венок») (2006), «Инксот эрян» («Тобой живу») (2007), «Цёнгат» («Острова») (2008), «Кулемасть, Шкайават, моньге – авать» («Услышьте, Боги-женщины, и меня – женщину») (2010), «Пацят» («Крылья») (2011), «Тундонь ёфкс» («Весенняя сказка») (2011), «Сорга» («Серёжка») (2014), «Письма странницы» (2014).
Теде башка, произведениянзо печатавсть вейсэнь пусмосо: «В саду моих мечтаний» рузонь, «От Югры до Балатона» [[суомить|финнэнь]], «Пизёлонь каштаз» [[мадьярт|венгрань]], «Жаркая ночь» эстононь, «Черёмуховая речка» ды «Валда вет» [[комить|коминь]], «Крьвастян штатол» [[комить|коминь]], [[Удмуртт|удмуртонь]], [[Марить|маринь]] ды [[мокшот|мокшонь]], «Двенадцать» [[мадьярт|венгрань]] кельтнесэ, совась «Современная литература народов России: Поэзия / Антология» (2017) вейсэнь пусмонтень.

Рая Орлова неень шкань мокшонь литературасонть, ловт, вейкине поэтесса, кона истя виевстэ ды ламо важоди поэзиянь жанрасонть. Сон содавиксэкс теевсь кода моронь сёрмадыця поэт. Стихензэ лангс [[Мордовия Республикась|Мордовиянь]] содавикс композитортнэ  сёрмадсть малав ведьгемень морот. Нолдась стихензэ лангс сёрмадозь диск – «Пизёлонь каштаз».

Рая Орлова – эрзянь ды мокшонь раськень регионъютконь  вейсэнь движениянь советэнь, Мордовиянь писателень союзонь правлениянь член.

Р. К. Орлова – Россиянь писателень союзонь член (1998), Мордовия Республикань заслуженной поэт (2008), Мордовия Республикань Государственной премиянь лауреат (2013).

==Литературась==
* Писатели Мордовии : библиографический справочник : в 2 т. Е. 2. Л – Я / сост. : А. И. Брыжинский, Л. П. Бойнова, Е. И. Чернов. – Саранск : Мордовское книжное издательство, 2015. – 544 с. ISBN 978 – 5 – 7595 – 1938 – 6 (т. 2)
* «Чилисема», 2014, №10, с.28

{{Lisj}}
http://www.lib.e-mordovia.ru/Library/?Char=%CE&id=0
http://www.finnougoria.ru/logos/poetry/1332/13330/
http://fugazeta.ru/tvorchestvo-vo-imya-svoego-naroda-raya-orlova/
https://rus4all.ru/authors/raya_orlova/
http://www.library.saransk.ru/actions/?ELEMENT_ID=770
https://mdf.wikipedia.org/wiki/%D0%9E%D1%80%D0%BB%D0%BE%D0%B2%D0%B0,_%D0%A0%D0%B0%D1%8F


[[Category: Н. П. Огарёв лемсэ Мордовиянь прявт университетэнь прядыцят|О]]
[[Category:Мокшонь кельсэ кортыцят]]
[[Category:Мокшонь валморозейть]]
