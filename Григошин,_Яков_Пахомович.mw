
{{Ломанесь
 |лем                  = Яков Григошин
 |оригинальной лем     = 
 |чачома лем           = Яков Пахомович Григошин
 |артовкс              = 
 |артовксонть покшолмазо   = 
 |артовксонть эйсте    = 
 |важодема ёрокчизе    = сёрмадей, валморонь ладсий
 |чачома чись          = 03.11.1888
 |чачома тарка         = {{ЧачомаТарка|}}
 |гражданство          = 
 |подданство           = 
 |кулома чись          = 24.04.1939
 |кулома тарка         = {{КуломаТарка|Саран ош}}
 |тетязо               = 
 |авазо                = 
 |мирдезэ              = 
 |низэ                 = 
 |эйкакшонзо           = 
 |Казнеть ды медальть  = 
 |автограф             = 
 |вальма               = 
 |википурнавкс         = 
}}
'''Григошинэнь Яков Пахомович''' (1888 [[сундерьковонь 3 чи]] [[Пензань ёнкс|Пензань ёнкссонь]] Еремеева велесэ — [[1939]] [[аштемковонь 24 чи]]) — [[Эрзянь кель|эрзянь]]<ref name="Политические репрессии"/> содавикс сёрмадей, валморонь ладсий.

Чачсь  [[1888]] [[сундерьковонь 3 чи]] [[Пензань ёнкс|Пензань ёнксонть]] [[Шемышень буе (Пенза ёнкс)|Шемышень буень]] Еремеева велесэ сокицянь-видицянь семиясо. Прядызе Казанень тонавтыцянь семинариянть, Саратовонь университетэнть ды аспирантуранть. Шкинема кизэ ушодовсь тонавтомасто школасо. Сестэ ушоды сёрмадомояк. Тееви литературань важодицякс «Якстере сокиця» кулялопасонть, мейле туи наукань важодемас МНИИЯЛИЭ-в. Сех покш теевксэзэ, конане сон максы ламо шка ды вий - васенце эрзянь келень Азбука<ref name="Политические репрессии">«Молодой учёный» . No 12 (35) . Том I . Декабрь, 2011 г. Политические репрессии 1930‐х гг. против писателей Мордовии. Видяева Анастасия Васильевна, аспирант Мордовский государственный университет им. Н.П. Огарева (г. Саранск) ISSN 2072-0297 {{ref-ru}}</ref>. 

[[1931 ие]]стэ лиси валморонь пурнавкс «Од велень гайгемат» ({{Lang-ru|«Песни новой деревни»}}), косо кенярды лиякстоматненень, конат састь [[веле]]в. Од эрямодо истя жо сёрмадсь  «Од вий» ({{Lang-ru|«Новая сила»}}, [[1933]]), «Колхозонь паксява» ({{Lang-ru|«По колхозным полям»}}, [[1935]]), «Поздоровт теть, Мордовия!» ({{Lang-ru|«Привет тебе, Мордовия!»}}, [[1935]]) нолдавкстнэсэ. Ловныцятненень пек мелезэст тусть ёвтнемань пурнавкстнэ «Толнэ» ({{Lang-ru|«Огонек»}}, [[1934]]), «Вирязонь нуцьказо» ({{Lang-ru|«Внук Виряза»}}, [[1993]]).

И. Пиняевень ютавтомасо [[1980 ие]]стэ Яков Григошинэнь валморонзо листь [[рузонь кель]]сэ «Октябрьские зори» пурнавкссо. Я. Григошин содавикс кода драматург. Сон сёрмадызе пакшанень вейкеактсо пьесанть «Елкань перька» ({{Lang-ru|«Вокруг елки»}}), «Кузьма Алексеев» операс либретто<ref name="Библиотека">[http://www.lib.e-mordovia.ru/Library/?Char=%C3&id=6 Библиотека мордовской литературы. Григошин Яков Пахомович ]{{ref-ru}}</ref>.
«Цветок молодости» романонть сёрмадовксозо ёмась, кода лецти [[Горбунов, Василий Владимирович|В. Горбунов]]<ref name="Политические репрессии"/>:
{{Цитатань ушодома}} ({{Lang-myv|''«вадря сёрмадовксось», конасонть «вадрясто ды эрязасто сюлмавозь реализмась ды романтизмась»''.}}
{{oq|ru|«замечательное произведение», где «занимательно и жизненно переплелись реализм и романтизм» }}
{{Цитатань пе}}
[[1939 ие]]нь [[чадыковонь 24 чи]]стэ ульнесь ледезь [[Саран ош]]со, кода националист. Сонзэ сёрмадовкстнэнь ютавтыцянзо: Самарань эрзянь валморозеесь В.А. Багров кулось истя жо тюрьмасо; В.З. Иванов-Паймен кадовсь эрямосо, ульнесь казязь  В.В. Ивановонь лемсэ Чувашиянь Прявт Казесэ<ref name="Политические репрессии"/>.

Ансяк 1980-це иетнень прядомсто кармасть видстэ, ды апак пеле кортамо Я.П. Григошиндэ<ref name="Политические репрессии"/>.


== Лисьм.: ==
<references />
[[Category:Эрзянь Ине ломанть|Г]]
[[Category:Эрзянь сёрмадейть|Г]]
[[Category:Эрзянь валморонь ладсийть|Г]]
[[Category:Эрзянь ютавтыцят|Г]]
[[Category:Эрзякс кортыцят|Г]]
