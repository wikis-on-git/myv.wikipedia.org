[[Артовкс:Erzya Language Day 2008 04 16.jpg|thumb|350px|Эрзянь Келень Чи. Саран ош, 2008 иень чадыковонь 16 чи]]
'''Эрзянь келень Чи''' — покшчи, кона алтазь [[эрзянь кель|Эрзянь келенть]] кувалма. Ульнесь тешкстазь [[1993 ие|1993-це иестэ]] [[Рябовонь Анатолий|Анатолий Рябовонь]] лемсэ [[Эрзянь келень идема вейсендявкс|Эрзянь келень идема вейсэндявкс]]онть.

Те коесь ульнесь теезь-путозь се чистэнть, коли васенце эрзянь профессорось, кельсодыесь чачсь - [[Чадыковонь 16 чи|Чадыковонь 16 чистэ]]. Пурнавить те чистенть аволь ансяк Мордовиясо, томбалеяк, кува  эрить [[эрзят]]. Ютавтома лувозо эрьва-кодамо: панжадо урокт школасо, вастневемат содавикс ломань марто, кельяжамот, ютксо столь, киштема-морамо пурнавкст ды седе тов. Смустесь вейке — невтемс эрзянь келень ды литературань валонть киштеманть ды  ванстоманть вельде. 

[[Саран ош]]со Эрзянь келень чинть ютавтыть истя:
* Максыть те покшчиденть эрьва кодамо кельсэ Кулялопань сёрмадовкст.
* Пурнамо таркасонть сценасо понгавтыть А.П. Рябовонь чамарунгонь портретэнзэ, теить эрзянь кельсэ сёрмадовкс, атянь эземень озамо таркас путовить цецят.
* Покшчись ушодови «Косо Тюштянь Масторозо?» моросо, конань сёргедьсы [[«Торама» морамо-седямо кужо]]сь (моронть марто лисить).
* Морось прядови, кирвазтеви штатол. Кирвазти сонзэ содавикс шержей ломань (кельсодыесь, профессорось [[Цыганкин, Дмитрий Васильевич|Дмитрий Цыганкин]] эли [[Нуянь Видяз]] (прявтредактор [[«Эрзянь Мастор» (кулялопа)|«Эрзянь Мастор» кулялопанть]]).
* Кочкави [[Эрзянь Атянь Эзем]], ветешка-котошка сехте шержей атятнестэ.
* Нурькинестэ Эрзянь келень чиденть. Лембе валт ёвты эрзянь Инязорось Кшуманцянь Пиргуж.
* Рябовонь лемсэ "Кой" пуромкссонть пельде  казнень, шнамо лопань максомась.
* «Эрзянь сёрмадома шкинемань казненть»  ды «Руця» ярмакпаргонь пельде шнамо лопань максомась.
* Эрзянь келень идема фондонть-пурнавксонть прявтось (кортыцясь Кшуманцянь Пиргуж) ёвтни мезе теезь ютазь иестэ эрзянь тевтнестэ.
* Кочкить Фондонь од прявт ды ревизионной комиссияс совицят.
* Киштемат-морамот.
* [[Степан Эрьзя]]нь кеврунгонть икелев цецянь путомась.

== Фотокувкт==
<gallery perrow="6">
Erzya Language Day 2008 04 16 Lamzurj.jpg|Эрзянь Келень Чи, «Ламзурь» морамо кужось. Саран ош, 2008 иень чадыковонь 16 чи
Erzya Language Day 2008 04 16 Malov.jpg|Эрзянь Келень Чи, корты А. Малов, чаманьартовкс [[Рябовонь, Анатолий Павлович|Рябовонь Анатолиень]]. Саран ош, 2008 иень чадыковонь 16 чи
Erzya Language Day 2007 04 16.jpg|Эрзянь Келень Чи, Атянь эрзянь эзем. Саран ош, 2007 иень чадыковонь 16 чи
Erzya Language Day 2007 04 16 St Erzia.jpg|Эрзянь Келень Чи, Степан Эрьзянь кеврунгонть вакссо. Саран ош, 2007 иень чадыковонь 16 чи
Erzya Language Day 2008 04 16 SPetersburg.jpg|Эрзянь Келень Чи, Ламзурь ёвтне эсинзэ «Ракакудыне» книганзо, «Весинь сюлмиця кель…» («Всех нас связующий язык…») проектсэнть кона лись 4 кельсэ: эрзякс, мокшокс, рузкс, англань кельтнесэ. Петра ош, 2008 иень чадыковонь 12 чи
Erzya Language Day 2008 04 16 Tavla.jpg|Эрзянь Келень Чи, Вирь Ало Тавла, Кочкурбуе, Мордовия, 2008 иень чадыковонь 16 чи
</gallery>

[[Категория:Культура]]
[[Категория:Койть]]
[[Category:Эрзянь кой|Э]]
[[Категория:Эрзянь культурась-мазычись]]
