'''Эрзянь келень Чи''' — покшчи, кона алтазь [[эрзянь кель|Эрзянь келенть]] кувалма. Ульнесь теезь [[1993 ие|1993-це иесте]] [[Рябовонь Анатолий|Рябов Анатолиень]] лемсэ [[Эрзянь келень идема вейсендявкс]]онть.

Те коесь ульнесь теезь-путозь чисте, коли васеньце эрзянь профессорось, кельсодыесь чачсь - [[Чадыковонь 16 чи]]сте. Пурнавить те чистенть ауль ансяк Мордовияссо, томбалеяк, тува косо эрять [[эрзят]]. Ютавтома лувозо эрьва-кодамо: панжадо урок школасо, вастнема содавикс ломань марто, кельяжемат, ютксо столь, киштема-морамо пурнавкст, ды седе тов. Смустесь вейке — невтемезе эрзянь келенть ды литературанть валонь, киштемань, вастомань трокс. 

[[Саран ош]]со Эрзянь келень Чинть ютавтыть истя:
* Максыть те покшчиденть эрьва кодамо кельсэ Кулялопань сёрмадомасо.
* Пурнамо таркасонть сценасо понгавтыть А.П. Рябовонь чамарунгонь портрэт, теить ёрзянь кельсэ сёрмадовкс, атянь эзэмень озамо таркасо путовить цецят.
* Покшчись ушодови «Косо Тюштянь Масторозо», конань сёрьгедсы [[«Торама» морамо-седямо кужо]]сь (моронть марто лисить).
* Морось прядови, кирваздеви Штатол. Кирвасти сонзэ содавикс, шершей ломань ( кельсодыесь, профессорось [[Цыганкин, Дмитрий Васильевич|Дмитрий Цыганкин]] эли [[Нуянь Видяз]] (прявтредактор [[«Эрзянь Мастор» (кулялопа)|«Эрзянь Мастор» кулялопанть]]).
* Кочкави [[Эрзянь Атянь Эзем]], ветешка-котошкасто сехте шершейтнейстэ.
* Нурькинестэ Эрзянь келень Чиденть. Лембе валт ёвты эрзянь Инязор Кшуманцянь Пиргуж.
* Кой Рябовонь лемсэ казнень Шнамо лопань максома.
* «Эрзянь сёрмадома шкинемань Казне»-нь  ды «Руця» ярмакпаргонь Шнамо лопань максомат.
* Эрзянь Келень идема фондось-пурнавксонть прявтось (кортыцясь Кшуманцянь Пиргуж) ёвтни мезе теезь ютазь иестэ эрзянь тевтнесэ.
* Кочкить Фондонть од прявт ды ревизионной комиссияс совицят.
* Киштемат-морамот.
* [[Степан Эрьзя]]нь кеврунгонть вакс цецянь путома.



[[Категория:Культура]]
[[Категория:Койть]]
[[Category:Эрзянь кой|Э]]
[[Категория:Эрзянь культурась-мазычись]]
