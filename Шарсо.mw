'''Шарсо''' (лиякс: '''жарсо''') —  [[эрзя]]нь пакшатнень [[налксемат|налксемаст]].  Эйсензэ налкситьансяк [[цёра|цёрынеть]]. 

== Налксемань кедьёнкстнэ ==
*  Чувтонь оска [[кемень|10]]-􏰀шка см диаметрасо.
* [[Чувтт|Чувтонь]] ласа (клюшка) — мендязь пе марто [[цётмар]].
== Налксемань кой􏰀кирдатне== 
Весе налксицятне явовить [[кавто]] ко мандава. Эрьва команданть ули пряв тозо. Налксема паксянть кавто ёнга черькставить буйть. [[Пакся]]нть куншкава ютавтови кикс, конань лангс тееви кирькс марто тарка. Тезэнь путови чувтонь [[оска]]сь. Кирьксэнть кавто ёнга арыть командань прявттнэ. Сынсь командатне стякшныть эсь буест кувалт шеренгань шеренга, налксема паксянть куншка курос ванозь.

Вешкстамодо мейле командань прявттнэ, вейкест-􏰀вейкест икельдязь, арсить кучомс осканть эсест командатнень ёнов, буентень. Те шкас кавонест ко􏰀мандатне аштить таркасост, ваныть эсест прявттнэнь налксемаст мельга. Бути оскась сеске а паневи конаяк  буенть видьс, сестэ прявттнэнь ютксо ушодови сонзэ кисэ пелькстамо. Зярдо оскась окойники пачкоди командантень, сестэ те командась бойкасто карми панеме шаронть [[омбоце]] буенть ёнов. Омбоце командась лиси паксянть лангс ансяк сестэ, зярдо васенцесь пачкоди куншкасо буенть видьс. Сон терявты нельгемс [[Вейке|васенцетнень]] кедьстэ ды панемс сонзэ буенть трокс.

Зярдо командантень те тееви, сестэ виев командась изницянть озавтсы [[лавтов]]онзо лангс ды усксесы мекев􏰀васов буйстэ буйс.
Мейле командатне полавтсызь эсь таркаст, таго стякшныть буенть кувалт, паксянть куншкас лисить лия прявтт, ды налксемась ушодови одс.

== Сёрм.: ==
Брыжинский Василий Сергеевич 2002: Сиянь рисьминеть. Мордовской книжной издательствась. Лл. 97-98.


[[Category:Эйкакшонь налксемат|Ш]]
[[Category:Эрзянь налксемат|Ш]]
[[Category:Налксемат|Ш]]
