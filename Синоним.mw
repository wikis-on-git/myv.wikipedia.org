'''Синонимтне''' — те вейке секе жо кортамо пельксэнь валт, конат гайгемань коряс аволь вейкеть, ансяк смустень коряс малавикст.

Вейкеде седе ламо валтнэде, конатнесэ вейке секе предметэсь, предметэнь уликсчись, тевтеемась невтевить а ве ёндо, мерить '''синонимень кирда (ряд)'''. Кирдасонть свал ули кортамосонть пек сеедьстэ вастневиця вал, сон ловови кирдань ушодыцякс, прявтокс. Синонимень валкссонть те валось лемдеви прявтвалокс. 

Невтемга:
*''маштомс—чавомс—истожамс—крошамс'' валтнэ лововить синонимекс, сынь теить синонимень ряд. Прявтвалось те кирдасонть — ''маштомс'' валось.

Ули '''«Эрзянь келень синонимень валкс»'''. Сонзэ теизе Р.Н. Бузакова. Валкссонть синонимтнень толковамост максови [[рузонь кель]]сэ<ref>Цыганкин Д.В.Эрзянь кель. Фонетика, лексика ды валонь теевема. 5-це класснэнь. Омбоце изданиясь. – Саранск: «Мордовской книжной изда-гельствась» 2010. – 180 с. – Эрзя. яз. стр. 87 ISBN 5 – 7595 – 1553 – 5</ref>.


== Сёрм. ==
<references />
