{{Ломанесь
 |лем                  = Павел Батаев
 |оригинальной лем      = 
 |чачома лем         = Павел Петрович Батаев
 |артовкс              = 
 |артовксонть покшолмазо   = 
 |артовксонть эйсте = 
 |важодема ёрокчизе     = валморонь ладсий
 |чачома чись          = 1915
 |чачома тарка         = {{ЧачомаТарка|Од Пиче веле (Самарань ёнкссо)|Од Пиче}}, {{ЧачомаТарка|Клявлянь буе Самарань ёнкссо|Клявлянь буень}}, {{ЧачомаТарка|Самарань ёнкс}}
 |гражданчи            = {{Масторкоцт|СССР}}
 |кедьалксчи           = {{Масторкоцт|Россиянь Империя}}
 |кулома чись          = 24.01.1942
 |кулома тарка         = {{КуломаТарка|Медынь}}, {{КуломаТарка|Смоленэнь ёнкс}}
 |тетязо               = 
 |авазо                = 
 |мирдезэ              = 
 |низэ                 = 
 |эйкакшонзо           = 
 |казнеть ды медальть  = 
 |автограф             = 
 |вальма                = 
 |википурнавкс         = 
}}
'''Батаевень Павел Петрович''' ([[1915]] иестэ [[Самарань ёнкс|Самарань ёнксонь]] [[Од Пиче веле (Самарань ёнкссо)|Од Пиче]] велесэ ) — [[Эрзя|эрзянь]] валморонь ладсий, куляньсёрмадей<ref name="«Эрзянь Мастор»">[http://www.erzia.saransk.ru/arhiv.php?n=1190&nom11=257  «Эрзянь Мастор», №257, САМАРА ЁНКСОНЬ СОДАВИКС ЭРЗЯТНЕ]{{Ref-myv}}</ref>.

== Эстедензэ ==
Павел Батаев чачсь сокиця-видицянь семиясо [[Клявлянь буе Самарань ёнкссо|Клявлянь буень]] [[Од Пиче веле (Самарань ёнкссо)|Од Пиче велесэ]] <ref name="«Эрзянь Мастор»" /><ref name="История Мордовии в лицах">История Мордовии в лицах: биографический сборник, Том 1. В. С. Лунин, П. Д. Грузнов, Научно-исследовательский институт языка, литературы, истории и экономики при Совете Министров--Правительстве Республики Мордовия. Тип. "Красный Октябрь", 1994 - Всего страниц: 241 {{ref-ru}}</ref>. Пек рана сонзэ кулось авазо, уроз цёрынесь [[9 (ловома вал)|9]] иестэ кармась стадань ваномо. Зярдо сонензэ топодсть [[12 (ловома вал)|12]] иеть, сон тусь [[Москов ош|Московов]] ды тосо эйкакшнеде Советень правительствань заботань лескэнть вельде кармась тонавтнеме куншка школасо, конань прядызеть [[17 (ловома вал)|17]] [[ие|иесэ]]. Теде мейле сон одов сась тиринь буев, ды кувать важодсь буень кулялопанть редакциясо. Тосо жо ушодсь валморонь сёрмадомо, конатнеде ламо печатазь секе кулялопасонть.

1933 иестэ Батаев сась [[Саран ош|Саранов]] ды кармась важодеме васня Мордовской государственной Издательствасо, мейле «Ленинэнь киява» комсомолонь кулялопасо. Кода лецтнесть вейсэважодицятьне Павел Петрович ульнесь вадряседеень, весёла ды ёжов-важововикс ломанекс, тевень топавтыцякс ды дошлоекс. Тесе сон ламо важодсь эсинзе литературной сёрмадовксонзо ланксо, вастневсь содавикс се шкасто валморозейтнень марто: [[Григошин Я.|Я. Григошинень]], И. П. Кривошеевень, [[Никул Эркай|Никул Эркай]]. Тесэ сон сёрмадыньзе эсензэ сехте виев  валморонзо. 

Ульнест маштозь 1942 иень [[якшамковонь 24 чи]] Медынь ошсо<ref>http://www.obd-memorial.ru/html/info.htm?id=1386148 ОБД Мемориал </ref> [[Смоленэнь ёнкс]]о.


== Сёрмадовксонзо ==
* САДСО<br />
Течияк, истя жо, кода исяк,<br />
Валдо-сэнь июнень сакшнось чи.<br />
Течияк, кодак ушов тон лисят<br />
Тантей коштось эйсэть копачи.<br />
Течияк мазыйстэ цвети садось,<br />
Лопасонзо цяпи укшторось.<br />
Умаринанть ашо цветнэ срадозь –<br />
Ашо ловокс ацазь масторось.<br />
Зяро чувт касыть те мазый садсонть<br />
Алкинеть, сэрейть ды кодат парт!<br />
Ведь а стяк теезь ней сон од ладсо –<br />
Сон оймсемань ды культурань парк.<br />
Ведь а стяк пижелды течи маекс,<br />
Седеяк парсте карми ванды.<br />
Легендарной героенть Чапаень<br />
Лемензэ мельс-паросо канды<br /><br />

*  ПАРАДСО<br />
Варминесь эзь ойма кольнемадо,<br />
Кутмори чевтестэ эрьвейкень.<br />
Физкультурникень моли парадось,<br />
Прок мерят ломань эскелькшны вейке.<br />
Васолов парадонть эйстэ маршось<br />
Покш изнямонь гимнакс кайсети.<br />
Стадиононть велькска варманть каршо<br />
Од пилот самолётонть вети.<br />
Певтеме сэнь коштонь океанонть<br />
Сельмензэ алмаз ладсо керить.<br />
Парашютонть лангс кенярдозь ваннось,<br />
Коштсонть понгавтозь конась нури.<br />
Се сонзэ вечкевикс тейтерезэ<br />
Менельстэнть валгомстонзо лыки.<br />
Секс истя од пилотонть верезэ<br />
Рунгованзо кенярдозь яки.<br /><br />


* АРСЕМА<br />
Минь мартот эринек вишка пингстэ,<br />
Ве таркасо ютась одкс шканок.<br />
Ульнинек сюлмавозь буто пинкссэ, -<br />
Певтеме покшоль вечкеманок.<br />
Ней ютксонок ацавозь покш тарка,<br />
Аштить сравтозь сэрей пандт ды ведть.<br />
Мон сынст трокс, вечкевикс оям, Варка,<br />
Сталень нармуньсэ ливтян тонеть.<br />
Тон, паряк, се шканть зэрни тракторот<br />
Ветясак колхозонь паксяванть,<br />
Ангелина Пашакс морат моро,<br />
Кода вадрясто эри авась.<br /><br />


* БУТИ ВАСТОМС МАРТОТ ТЕНЬ А ЛЕТИ…<br />
Сандей ютксо шольнезь чуди леесь,<br />
Ведьгев чаротне галакс шлёпить,<br />
Горниповнекс кудрянзо килеенть<br />
Нуваргадозь масторов токить.<br />
Ашо лёмзёрокс почоды цветсэ,<br />
Сиянь човсонзо ковось пургси.<br />
Тундонь вармась пувси лембстэ, сэтьстэ, -<br />
Каль тарадтнэ стамбарнэ нурсить.<br />
Минь ванылинек лёмзёрксонть ало<br />
Лейганть уиця ковонть сулейс.<br />
Мон нильнинь тонь салавине валот,<br />
Конат чудесть, буто шольни лейсь.<br />
Тон саилить кедезэть цецине<br />
Мельс-паросо сялгилик монь мештьс.<br />
Ковоськак, мерят, редимизь минек,<br />
Сонгак буто кедьстэнек тень вешсь.<br />
Нейгак мельсэнь, кода лёмось цвети<br />
Ды тейтерень весёла кужот.<br />
Бути вастомскак мартот а лети, -<br />
Вечкеманок илязо пужо.<br />

* Анкине  ([[1934]])<ref name="«Сятко35»">«Сятко» 5-це №, Мокшоэрзянь Государственной Издательствась, Саранск 1935. П. Батаев Анкине 41-43 лоп.{{ref-myv}}</ref>
*  Карман эрямо ([[1934]])<ref name="«Сятко35_»">[https://fennougrica.kansalliskirjasto.fi/bitstream/handle/10024/74504/Syatko_1935-1_1%20-%20page%201.pdf?sequence=1 «Сятко» 1-це №, Саранск 1935. П. Батаев Карман эрямо 25 лоп.]{{ref-myv}}</ref>
*  Ков валдоне ([[1933]])<ref name="«Сятко33_»">[https://fennougrica.kansalliskirjasto.fi/bitstream/handle/10024/74461/Syatko_1933_no_21-22.pdf?sequence=1 «Сятко» 21-22 №, Саранск 1933, П. Батаев Ков валдоне 48 лоп.]{{ref-myv}}</ref>
== Сёрм.: ==
* Келей паксят. Великой Отечественной войнасо (1941-1945 ие) чавозь эрзянь поэтнень ды писательтнень произведенисят. Пурныцязо П.Гайни  Мордовской Государственной издательствась. — Саранск, 1952 128 с. — с. 99-100 
* Батаев, П. Валскень стязь.  / П. Батаев // . - 1995.- N4

{{Lisj}}


[[Category:Эрзянь валморонь ладсийть|Б]]
[[Category:Эрзякс кортыцят|Б]]
[[Category:Эрзянь кель|Б]]
