'''Лёша Рав ''' ({{lang-ru|Алексей Владимирович Рогожин}}, [[1909]] 7 [[эйзюрков]]онь  [[Ветькень Республикась|Ветькень Масторонь]] Балабаш-Нурусово велесэ - [[1944]] 24 [[эйзюрков]]онь [[Дрогобыч ош|Дрогобыч]]) — [[Эрзя|эрзянь]] содавикс валморонь ладсий. Ульнесь Обмоце Ине Масторонь Туремасо.

Чачсь [[1909]]-це иень эйзюрковонь 7-це чисте [[Ветькень Республикась|Ветькень Масторонь]] Первомайской буень Балабаш-Нурусово велесэ вирень ванстыця семиясо.

Тензэ ульнесь комсьвейкее ие, зярдо «Якстере теште» кулялопасонть лиссь «Сёрма» васенце валморозо. 1933-це иестэ Мордкизэсь нолдызеть «Иетне жойнить» валморонь васенце кирья-пусмонзо.  Шкань ютазь, валморонь ладсицянь эсь вийтнень марязь, Лёша Рав кармась  сёрмадомо покш произведеният. 1934-це иестэ лиссь «Галё» исторической поэманзо, 1939-це иестэ - валморонь од кирья-пусмо, козонь совась «Литува» поэмась. 

30-це иетнестэ Алексей Владимирович прядсь тонавтыцяинститутю Мейле  зярыя иеть важодсь завучокс Чаунзань школасо. Сеедьстэ вастневсь ловныцянзо марто, ламо вий путсь эрзянь эйкакштнэнь туртов учебникень анокстамонтень. Ютавтыль [[ветькень кель]]стэ.

Ине Масторонь войнанть ущодовомсто тусь фронтов. [[1944]] иень эйзюрковонь 24-це чистэ маштовсь Дрогобыч ошонть маласо.    


[[Category:Эрзянь валморонь ладсийть|Р]]
[[Category:Эрзянь кель|Р]]
[[Category:Эрзянь сёрмадейть|Р]]
