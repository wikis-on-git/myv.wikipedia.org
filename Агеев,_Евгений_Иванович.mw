{{Ломанесь
 |лем                  = Еня Агеев
 |оригинальной лем     = 
 |чачома лем           = Евгений Иванович Агеев 
 |артовкс              = <!-- Брать только с commons или из ру-wiki, ссылки на другие сервера игнорируются -->
 |артовксонть покшолмазо   = 
 |артовксонть эйсте    = <!-- Должно характеризовать портрет -->
 |важодема ёрокчизе    = сёрмадей
 |чачома чись          = 
 |чачома тарка         = {{ЧачомаТарка|Кобале}}, {{ЧачомаТарка|Тумобуе}}
 |гражданчи          = 
 |кедьалксчи           = 
 |кулома чись          = 05.03.1943
 |кулома тарка         = {{КуломаТарка|}}
 |тетязо               = 
 |авазо                = 
 |мирдезэ              = 
 |низэ                 = 
 |эйкакшонзо           = 
 |Казнеть ды медальть  = 
 |автограф             = 
 |вальма               = 
 |википурнавкс         = 
}}
'''Агеев Евгений Иванович''' ([[1922]] [[якшамковонь 16 чи]] Мордовиянь [[Тумобуе]]нь Кобалесэ — [[1943]] [[эйзюрковонь 5 чи]]) — [[Эрзя|эрзянь]]<ref name="Алешкин">Алешкин, А. Агеев Евгений Иванович / А. Алешкин // История Мордовии в лицах: биогр. сб. / НИИ яз., лит., истории и экономики при Правительстве Респ. Мордовия; сост.: П. Д. Грузнов, В. А. Чугунов; редкол.: П. Д. Грузнов (отв. ред.), В. А. Чугунов (зам. отв. ред.), И. Г. Кильдюшкина и др. – Саранск, 1997. – [Кн. 2]. – С. 8–9. ISBN 5—7493—0100 —1{{ref-ru}}</ref> сёрмадей.

== Эстедензэ ==
Чачсь Евгений Агеев [[Мордовия]]нь Тумобуень [[Кобале (Тумобуе)|Кобалесэ]] [[1922]]иень [[якшамковонь 16 чи]]стэ. Сисем иесэ тусь школав. Тонавтнесь парсте, шныльть эйсэнзэ. Котоце классо кармась сёрмалеме кулялопас. Сыль кулялопась сонзэ сёрмадовкскензэ марто — кециль, аноколь киштемс, курго — пиледе пилес. Мейле кундась валморос-стихс, кармась кучнемест «Пионерэнь вайгель» ковставкс, «Ленинэнь киява», «Эрзянь коммуна» кулялопатнес. Тосо ульнесть печатазь зярыя стихензэ-валморонзо, ёвксонзо, ёвтнеманзо. Шка сась — кармасть тердтнемензэ юнкоронь промксов-конференцияв.

Мезеяк эзь кадово пельдензэ: а эйкакшке, а калмине. Ансяк ветешка-котошка сёрминеть, зяро-бути фотокувт ды… стих-валморо марто тетрадь. Фронтов туемстэ Еня (истя мерсть Женянень кудосо) кутмордызе аванзо ды тошказевсь: 
{{Цитатань ушодома}} «Бути мезе, авай… ванстыть неть тетрадтнень. Энялдан…». {{Цитатань пе}} 
Ушосонть ульнесь 1941-це иень тарьксэв [[Сёксь|сёксе]]. Фронтсто сеедьстэ кучнесь кудов сёрмат, секе тев кевкстнесь: кода тынь тосо? Мелявтсь аванзо-тетянзо, ялаксонзо-сазоронзо кисэ. Эсь прядонзо сёрмадсь нурькинестэ: 
{{Цитатань ушодома}}«Монь тевтне парт, истожатано фашисттнэнь…». {{Цитатань пе}}
Меельце сёрманзо ало шкаськак — [[1943]] иень [[эйзюрковонь 5 чи]]. Седе тов — а куш а каш. Мейле тетянзо-аванзо туртов сась раужо куля. Сынст батальононь санитаркась пачтясь: 
{{Цитатань ушодома}}«…блиндажс, косо ульнесь Тынк цёранк, радистэсь, старшей сержантось Агеев Евгений Иванович, понгсь ятонь снаряд. Цёранк маштовсь…».{{Цитатань пе}}
Кувать калгодо вармась Енянь таркас вачкоесь тиринь кудонзо вальмас, соракавтнесь аванзо. Ансяк эзь учово Еня, эзь са…

Куломадонзо икеле Евгений Агеевень авазо, Наталья Степановна, максынзе ломань вельде Енянь тетрадензэ Саранскоев, кемсь: паряк, печатыть зярояк стихть. Илизь стувто седей покольнензэ, содаст ломантне, кодамоль сон: чевте ойме, мелень ваныця, превей. Кода ёвтнесь сазорозо, Софья Ивановна Бровцева (Агеева) (1923—2004), эрзянь кулялопань вейс ставкстнэнь яла кирдсь пряпесэнзэ, чокшне ланга ламо ловнось ды сёрмадсь. Вейксэ класстнэнь прядомадо мейле ушодсь тонавтомо Дубёнкань школасо: ярмакт эрявсть семиянтень, косо ульнесть [[7 (ловома вал)|сисем]] эйкакшт. Чокшне ланга якиль од сёрмадыцянь курынев: оймесь бажась морос, вешнесь поэзияс чарькодиця ломань. Истямокс тензэ ульнесь Андрей Юргай (Андрей Сафронов) эрзянь поэтэсь — мазый, сэрей цёрась. Сонгак важодсь тонавтыцякс ды теке марто ветясь сёрмадыцянь курыненть. Зяро ломанть пурнавильть! Кандыльть: кие ёвтнемине, кие ёвкске-кавкске, кие стихть, кие истяко сыль кунсоломо. Покш кемемат ульнесть Еня лангс — сонзэ валморонзо-стихензэ вадряльть. Виев валморазей эйстэнзэ лисевель.

{{Lisj}}

[[Category:Эрзянь валморонь ладсийть|А]]
[[Category:Эрзянь кель|А]]
[[Category:Эрзянь сёрмадейть|А]]
[[Category:Эрзякс кортыцят|А]]
