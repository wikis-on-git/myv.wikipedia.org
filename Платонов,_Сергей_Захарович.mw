{{UC}}
'''Платонов Сергей Захарович''', валмородей, сёрмадей, журналист.
СССР-нь сёрмадеень вейсэндявксос совиця ([[1958 ие|1958-це ие]]).
==Эрямо пингезэ==
Чачсь неень Пенза ёнксонь Лопатина буень Сосновка велинесэ [[1915 ие|1915-це иень]] [[Аштемков|аштемковонь]] 26-це чистэ.
Прядсь Мордов. пед. техникум ([[1932 ие|1932-це ие]], Саратова ёнксонь Петровск ош), М. Горькой лемсэ лит. институт ([[1956 ие|1956-це ие]]). [[1932 ие|1932-це иестэ]] саезь [[1933 ие|1933-це иес]] важодсь тонавтыцякс Саратова ёнксонь Каргалейка велесэ. [[1933 ие|1933-це иестэ]] сась эрямо [[Саран ош|Саран ошов]], роботась «Ленинэнь киява» газетасо лит. сотрудникекс. [[1937 ие|1937-це иестэ]] чумовтомо чумондозель (репрессировазель). Ульнесь Колымань лагерьтнесэ, Якутиянь алмазов таркатнесэ. Олякстомтомадо мейле ([[1944 ие|1944-це ие]]; реабилитировазь [[1992 ие|1992-це иестэ]]) велявтсь Саранов. 1945 – 85-це иетнестэ – Эрзянь-мокшонь книгань издательствань редактор, «[[Сятко (журнал-ковставкс)|Сятко]]» журналонь, [[«Эрзянь правда» (кулялопа)|«Эрзянь правда»]] газетань важодиця. Поэзиянь ды прозань кемень пусмонь автор. Кода поэттэ эсь прядонзо яволявтсь Мордовиянь периодикасонть 1930-це иетнень ушодовомсто. «Вийс совамо» лирикань васенце пусмонзо ливтизе [[1957 ие|1957-це иестэ]]. «Монь вечкемам», «Минек уцясканок», «Монь кудосо тонеть эрямс» ды лия лиро-эпической сёрмадовксонзо теизь «Поэмат» пусмонть ([[1959 ие|1959-це ие]]). Поэмань шкинемасонзо редявить драмась ды лирикась, авторонть марто ве шкасто эриця ломантнень уцяскаст туртов мелень явомась. Ссылкань шказо невтезь «Алмазт» поэмасонть. «Кить-янт», «Эрямос совамо», «Васенце вечкема» ды лия повесттнесэ авторось панжовсь кода прозаик, кона ваннось войнадо мейлень веленть эрямонзо. Велень эрямонь стакачитненень истя жо алтазть «Гараевень честезэ» драмазо ([[1956 ие|1956-це ие]]) ды «Миллионерт» комедиязо ([[1957 ие|1957-це ие]]). Платонов ютавтсь эрзянь кельс рузонь классической поэзиянть, истя жо М. А. Бебанонь, И. М. Девинэнь, А. С. Малькинэнь ды мокшонь лия автортнэнь поэзияст.
Кулось [[Саран ош|Саран ошсо]] [[1986 ие|1986-це иень]] [[Панжиков|панжиковонь]] 20-це чистэ.
 
==Сочиненият==
* Звенящие зори : стихи, поэма / пер. с эрзя И. Пиняева. Саранск, 1937;
* Монь вечкемам : стихть ды поэмат. Саранск, 1960 ;
* Валдо васолкст : повестть. Саранск, 1975 ;
* Маней кужо : стихотвореният, поэмат. Саранск, 1985.
 
==Литературась==
* Зиновьев Н. В. Человек и время : Мордов. литература и нац. школа. Саранск, 1994 ;
* Брыжинский А. И., Пашутина О. В., Чернов Е. И. Писатели Мордовии : биобиблиогр. справ. Саранск, 2001 ;
* Мордовия : энц. Саранск, 2004. Т. 2 ;
* Инжеватов И. К. Ялгадо вал / / Сятко. 1985. № 3 ;
* Мордовия, XX век: культурная элита. Саранск, 2013. Ч. 2.

{{Lisj}}
http://www.lib.e-mordovia.ru/Library/?Char=&id=111
http://www.erzia.saransk.ru/arhiv.php?n=1034&nom11=212
http://inpenza.ru/lopatino/sosnovka.php
https://ru.openlist.wiki/index.php?title=%D0%9A%D0%B0%D1%82%D0%B5%D0%B3%D0%BE%D1%80%D0%B8%D1%8F:%D0%9A%D0%BD%D0%B8%D0%B3%D0%B0_%D0%BF%D0%B0%D0%BC%D1%8F%D1%82%D0%B8_%D0%A0%D0%B5%D1%81%D0%BF%D1%83%D0%B1%D0%BB%D0%B8%D0%BA%D0%B8_%D0%9C%D0%BE%D1%80%D0%B4%D0%BE%D0%B2%D0%B8%D1%8F&pagefrom=%D0%9F%D0%BB%D0%B0%D1%82%D0%BE%D0%BD%D0%BE%D0%B2+%D0%A1%D0%B5%D1%80%D0%B3%D0%B5%D0%B9+%D0%97%D0%B0%D1%85%D0%B0%D1%80%D0%BE%D0%B2%D0%B8%D1%87+(1915)
https://www.wikiwand.com/ru/%D0%9F%D0%BB%D0%B0%D1%82%D0%BE%D0%BD%D0%BE%D0%B2
https://pandia.ru/text/80/123/47164-15.php

[[Category:Журналистт]]
[[Category:Эрзянь валмородей|П]]
[[Category:Эрзянь сёрмадей|П]]
[[Category:Эрзят|П]]
