[[Image:Tyushtya the Great.jpg|thumb|250px|Тюштя]]

'''Тюштя (Тюштян)''' — [[Эрзя|Эрзянь]] [[Инязоро|Инязоро]], Васенце эрзянь Пазмариенек.

== Кие сон ульнесь ==
Валморотнесэ-мифтнесэ ды эпоснесэ, конат улить эрзятнень, кортамось моли Тюштядо кода васень эрзянь Инязордо. Не моротнень лейтмотивесь — эрзянь кирдиця инязоронть кочкамось. Те ине таркантень арыця ломанесь аволь кодамояк пульки-понкс ломань, сон
 '''"мода лангсо сехте сюпав, менель ало сехте козяв", сон пек виев 
 "сисем сабансо, комсь вейкее лишмесэ Тюштень соки", сонзэ "[[Кшни|кшнинь]] 
 кочкарянзо, кевень пря касмозо, уськсэ тапарязь куманжанзо, конястонзо лиси чись,
 копорьстэнзэ — валдо [[Ков (Моданть ки лангонь ялага)|ковось]], пря чертнень пева — тештинеть"'''<ref>Paasonen 1938: 60-74, 82-99.</ref>
 
=== Моросо кадовсь лемезе ===
Секте кезерень морось Тюштядо кадовсь эрьва эрзянь велесэ, сонзе эйсе эрзятьне панжить озксост, озноматьнень, покш читьнень:

 '''Тюштя''' 
 ''Кезэрень пингень эрзянь моро'' 
 Тюштя, да Тюштязоро, 
 Да Тюштязоро — да [[Инязоро|инязоро]]. 
 Ох, косо да Тюштянь масторозо? 
 Да косо да Тюштянь раськезэ? 
 Кавто да пандо, да пандо ютксо, 
 Кавто да ведень усиясо, 
 Кавто да ведень усиясо, 
 Ведень усьясо пижине да луга, 
 Ведень усьясо пижине да луга. 
 Луганть лангсо да путонь кудо, 
 Луганть лангсо да путонь кудо. 
 Кудынесэнть таргань морга, 
 Кудынесэнть таргань морга, 
 Морганть лангсо да ашо кшируця. 
 Морганть лангсо да [[Ашо|ашо]] кшируця, 
 Руцянть лангсо да пижень яндава. 
 Руцянть лангсо да пижень яндава. 
 Яндавасонть човань пуре. 
 Ох, яндавасонть човань пуре. 
 Пуресэнть нолдазь сиянь кече, 
 Пуресэнть нолдазь сиянь кече. 
 Ков чизэ сон чаравты, 
 Ков чизэ сон чаравты 
 Тов кече пулось сон велявты, 
 Тов кече пулось сон велявты. 
 Пидезь-панезь атякшозо, 
 Пидезь-панезь атякшозо, 
 Рестазь-пуштазь нучко калозо, 
 Рестазь-пуштазь нучко калозо. 
 Верьга да ливтить колмо [[Цянав|цянавт]], 
 Верьга да ливтить колмо нармунть. 
 Сёлмо да песэст вальмас чавить, 
 Сёлмо да песэст вальмас чавить, 
 Ломань кельсэ да сынь басить, 
 Ломань кельсэ да сынь басить: 
 Тюштя, да, Тюштя, да, Тюштязоро, 
 Тюштязоро, да [[Инязоро|инязоро]], 
 Тон а содат, Тюштя, мезеяк, 
 Тон а содат, Тюштя, мезеяк. 
 Душман саизе, да, Тюштя, масторот, 
 Ят саизе, да, Тюштя, масторот, 
 Ят саизе, да, Тюштя, тонь раськеть. 
 Коли саизе да ят мастором, 
 Коли саизе душман монь раськем, 
 0х, пидезь-панезь монь атякшом 
 Вельмиязо ды толгиязо. 
 Вельмиязо ды оймиязо 
 Да "ку-ка-ре-ку" сон рангстазо. 
 Коли саизе да ят мастором, 
 Коли саизе ят монь раськем, 
 Рестазь-пуштазь да нучко калом 
 Вельмиязо да оймиязо, 
 Вельмиязо да оймиязо, 
 Пурентень нолдазь да уйкшнэзэ 
 Ох, пидезь-панезь сон атякшось 
 Вельмиякшнось да толгиякшнось, 
 Да "ку-ка-ре-ку" сон рангстакшнось. 
 Ох, пуштазь*-рестазь нучко калось 
 Вельмиякшкось да оймиякшнось, 
 Човань пурес сон ювадекшнесь, 
 Човань пурес сон ювадекшнесь, 
 Яндавасонть да уйкшнекшнэсь. 
 Ох, вачкодсь Тюштя кавто кедензэ, 
 Нединзе Тюштя кемень суронзо.

Тюштенесь ульнесь мокшонь ды эрзянь васенце Инязорокс (оцязорокс, каназорокс). Те лемесь теевсь «тюштя» нарицательной валстонть, конасонть седикеле эрзятне тешкстнекшнесть сынст племань ветицятнень. Тюштядо лецтнематне неень шкас эсть стувтово эрзянь мельстэ-ёжосто. Нейгак мокшонь ды эрзянь велетнева марсеви «Тюштянь пинге» вал пусмось, конасо эрзятне тешкстыть се шканть, зярдо сынст покштятне-бабатне эрясть атянь биесэ, ансяк велетнема курксо-куркс ёвтневить Тюштядо ёвтнематьне, ды валонзо, сехте питнеесь эйстест — [[Тюштянь пазчангот|«Тюштянь пазчангот»]] весинень эрзятнене.

== Сёрм. ==
<references />

[[Category:Мифологиясь|Т]]
[[Category:Эрзянь Ине ломанть|Т]]

[[en:Tyushtya]]
[[mdf:Тюштя]]
[[ru:Тюштя]]
