{{UC}}
'''Сване́тия''' (Свáнети, {{Lang-ka|სვანეთი}}) — те пандов тарка Грузиянь Пелевеёнксcо. Теевсь историянь кувалт. Эрицятне — [[свант]]. Истя жо историянь ды таркань кувалт явови Верце ды Алце  Сванетияс, сынь явовить эсь юткова Сванетиянь пандонь рисьмесэ.<br>

==Верьце Сванетия==

'''Верьце Сванетия''' ({{Lang-ka|ზემო სვანეთი}} Земо-Сванети) —  те пандо прясо аштиця тарка, [[Ингури]] леень верьце чудемасо. Покшолмазо 3154 вп². Координатонзо:  42°48' ды 43°15' пелевеёнксонь эчкень ды 42°00' ды 43°00' чилисемань кувалмонь юткосо.<br>

Пелевеёнксонь ды чилисемаёнксонь ёндо Сванетиянь перька ашти [[Кавказонь Прявт Пандорисьме]], конань покш пандопрякс лововить: [[Шхара]], [[Ушба]], [[Тетнульди]]  ды лият. Сонзэ эзга юты Грузиянь ды Рузонь Масторонь явоматаркась ([[Кабардинэнь-Балкария Республикась|Кабардино-Балкария]]). <br>

Лембеёнксонь ёндо  - [[Сванетия  пандорисьме]], конась вейсэнди Кавказонь Прявт Пандорисьмень марто ды тень кувалт пексты Верьце Сванетиясонть чилисемаёндо. Чивалгома ёндо явови Хурум пандорисьмесэ Кодоронь ущельядо.<br>
[[File:Mestia (59).jpg|thumb|Mestia (59)]]
Верьце Сванетиясь содавикс эсь архитектурань ды мазый таркань коряс. Сехте содавикст -  эрямобашнят, конат вачказельть  IX—XII пингесэ. Истя жо ванстовсть кезэрень кевень  православиянь церкуват.<br>

Верьце Сванетиясь ульнесь совавтозь ЮНЕСКонь Весе Масторонь ванстома конёвс.<br>
 
Администрациянь кувалт Верьце Сванетиясь ашти Самегрелонь ды Верьце Сванетиянь Местийской буесэ, прявт велекс ашти [[Местиа]] велесь.

==Историясь==

Грузиянь царствань колавомадо мейле XVI пингестэ Верьце Сванетиясь аштесь имеретинэнь инязоронть ало. Чивалгомаёно [[Дадешкелиани]] князесь тейсь киньдяк ало а аштиця мастор. Те тарканть лемдизь Князень Сванетия.  Лия таркава теевсть олячинь вейсэндявкст ды тенст кармасть мереме Олячинь Сванетия.
Неть кавто таркатне совасть Рузонь империяс (Князень Сванетиясь — 1833 иестэ, Олячинь Сванетиясь — 1840 иестэ), ансяк 1840 иентнень прядовомас тосо арасель рузонь администрациясь ды рузонь православиянь церкуваськак.<br>
[[File:Constantine Dadeshkeliani, Prince of Svaneti.jpg|thumb|Constantine Dadeshkeliani, Prince of Svaneti]]

1859 иень самс Князень Сванетиясь ульнесь кардазь ды те таркась теезель башка приставствакс — Сванетиякс. Сон совась Кутаисинь  генерал-губернаторствас.
1857 иестэ тозонь совасть рузонь ушмант. Константин Дадешкелиани маштызе Александр Гагаринэнь, конась ульнесь Кутаисинь генерал-губернаторокс, ды тень кисэ сонсь ульнесь ледезь судонь меремань кувалт.<br>


==Алце Сванетия==

Алце Сванетия ({{Lang-ka|ქვემო სვანეთი}} Квемо-Сванети) — [[Цхенисцкали]]  леень верьце чудематаркава аштиця модатне. Цхенисцкали  - те [[Риони]] леень ожась.<br>

Пелевеёндо Алце Сванетиясь явозь Сванетиянь пандорисьмесэ Верьце Сванетиясто. Лембеёндо ды чивалгома ёндо  [[Эгрис]] пандорисьмесь яви те тарканть Мегрелиядо, а [[Лечхуми]] пандорисьмесь яви Лечхумдо лембеёндо, [[Рачи]] — чилисема ёндо.<br>


Администрациянь кувалт Алце Сванетиясь теи Лентех буе, конась сови Рача-Лечхуми ды Алце Сванетиянь регионс, прявттаркась — [[Лентехи]] велесь. <br>

==Историясь==

Грузиянь царствань колавомадо мейле XVI пингестэ Алце Сванетиясь  совась Мегрелэнь княжествас. 1833 те таркась совась Рузонь империяс, а 1867 иестэ княжестванть лоткавтызь. Нет модатне совасть Кутаисинь губернияс.  1887 иестэ саезь Алце Сванетиянь модатне совасть Лучхум уездс.

{{lisj}}
[[Категория:Грузия Мастор]]
[[Категория:Прявтошт]]
