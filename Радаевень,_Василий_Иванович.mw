{{Ломанесь
 |лем                  = Василий Радаевень 
 |оригинальной лем      = Радин-Аловский
 |чачома лем         =Василий Иванович Радаевень  
 |артовкс              = 
 |артовксонть покшолмазо   = 
 |артовксонть эйсте = 
 |важодема ёрокчизе     = [[Эрзянь кель|эрзянь]] кельсэ сёрмадей
 |чачома чись          = 
 |чачома тарка         = {{ЧачомаТарка|Алова веле||Алово (Никольской буе)}}, {{ЧачомаТарка|Никольской буе||Никольской буе (Пенза ёнкс)}}, {{ЧачомаТарка|Пензань ёнкс}}
 |гражданчи            = {{Масторкоцт|СССР}}
 |кедьалксчи           = 
 |кулома чись          = 23.08.1989
 |кулома тарка         = {{КуломаТарка|Саран ош}}
 |тетязо               = 
 |авазо                = 
 |мирдезэ              = 
 |низэ                 = 
 |эйкакшонзо           = 
 |казнеть ды медальть  = 
 |автограф             = 
 |вальма                = 
 |википурнавкс         = 
}}
{{Лия смустьтне|Радаев (смустьтне)}}
'''Радаевень Василий Иванович''' (псевдонимезэ: '''Радин-Аловский<ref>[http://www.lib.e-mordovia.ru/Library/?Char=%D0&id=0 Мордовская литература:Радаев (Радин-Аловский) Василий Иванович]{{Ref-ru}}</ref>''') — [[Эрзя|эрзянь]]<ref name="Колхозонь прявтсто">[http://www.erziapr.ru/index.php/library/298-2011-03-23-07-50-05 Колхозонь прявтсто - сермадеекс]{{Ref-myv}}</ref><ref name="МРОКМ им. И.Д. Воронина_В.И. Радин-Аловский">[http://www.mrkm.ru/news/?id=209  «Мордовский республиканский объединенный краеведческий музей им. И.Д. Воронина». В.И. Радин-Аловский] {{ref-ru}}</ref> сёрмадей. 

Чачсь [[1901 ие]]нь [[эйзюрковонь 11 чи]]стэ Пензань губерниянь Городищенской уездэнь [[Алово (Никольской буе)|Алова веле]]сэ (ней [[Пензань ёнкс|Пензань ёнксонь]] [[Никольской буе (Пензань ёнкс)|Никольской буень]]) сокицянь-видицянь покш семиясо. [[8 (ловома вал)|Кавксо]] иесэ уш кармась тетянстэнь кудоютконь ды паксянь тевтнень топавтомсто лездамо. Теке шкастонть парсте прядызе эсь велень школанть. Мейле саизь Якстере Армияв, косто велявтсь ансяк [[1925 ие]]сте. Тюрсь ашотнень ды Антоновонь банданть каршо. Секе иестэнть тусь совпартшколав, конань прядомадо мейле кучизь важодеме Мордовиянь [[Кочкурбуе]]в. Васня ульнесь кочказь вейсхозонь прявтокс, мейле — «Якстере колхоз»  ({{Lang-ru|«Красный колхоз»}}) буень кулялопанть редакторокс. Сесте ушодкскак сёрмадомо. 

1932-1942 иетнестэ важоди «Эрзянь коммуна» ({{Lang-ru|«Эрзянская коммуна»}}), «Красная Мордовия» кулялопатнесэ, ды Мордовиянь Сёрмадеень пурнавксонть Ветикуросо.

Саезь 1942 иестэ - турем киксэ (фронтсо)<ref>[http://www.mokshen-pr.ru/?id_refer=4072 МОКШЭРЗЯНЬ ПИСАТЕЛЬХНЕ, КОНАТ АШЕСТЬ МРДА ВОЙНАСТА]{{Ref-mdf}}</ref>. Содавиксэв валморозеенть [[Артур Моро|Артур Моро]] марто ойнань шкасто нолдась 20-сь леднема бригадань НКВД «Вперед за Родину» кулялопаньть<ref name="МРОКМ им. И.Д. Воронина_В.И. Радин-Аловский"/>. Седе тов, пенсияв туема шканть видс ([[1962 ие]]) важодсь [[«Эрзянь коммуна» кулялопа|«Эрзянь коммуна»]] ({{Lang-ru|«Эрзянская коммуна»}}), «Советская Мордовия» кулялопатнесэ, Мордовиянь пачтамо ды теленевтемань Прявткомитетсэ ({{Lang-ru|Госкомитет по радиовещанию и телевидению Мордовии}}). 

== Шкинемазо==
Сермадома лувсонть ушодовсь [[1930 ие]]стэ. Васенце пурнавксось «Од пингень вий» ({{Lang-ru|«Сила нового времени»}}) лись [[1933 ие]]стэ. Эйсензэ совась валморот ды поэмат. Сёрмадовкстнэсэ маряви сёрмадыцянть гайтев вайгелезэ одкстомтнеде, конат састь веленть эрямонтень. Седе содавиксэкс В. Радаев теевсь кода прозаньсёрмадей. Васенце истямо пурнавксось «Омбоце эскелькс» лем ало ({{Lang-ru|«Второй шаг»}}), кона лись [[1947 ие]]стэ, сон ёрокчистэ, кемевикстэ невти важодиця ломантнень, вейсхозонь веленть эрямонть. Омбоце пурнавксось – «Велень ёвтнемат» ({{Lang-ru|«Деревенские рассказы»}}) неинзеть валдонть [[1958 ие]]стэ. 

Революциянть седе икелень эрямонзо, сонзэ тюремазо эрьва ёндо Василий Иванович Радаев невти «Кайга» пусмосонть (1961 ие). Пек содавикс сёрмадовксозо  «Сиведезь жених» ({{Lang-ru|«Подставной жених»}}, [[1957 ие]]). Сон нолдазель «Огонек» ковкставксо, ютавтозь чехень кельс ды нолдазь [[Прага ош|Прага]]со «Кветы» ковкставксо. Саранонь теленевтнемань студиясь [[1978 ие]]стэ невтсь те сёрмадовксонть ланга спектакля.

Ламо сёрмадсь эйкакшонь туртов: «Колмо ялгат» ёвтнемась (повесть) ({{Lang-ru|«Три товарища»}}), пурнавкс пусмотне «Наташа ды сонзэ оянзо» ({{Lang-ru|«Наташа и ее подруги»}}), «Заботиця эйкакшт» ({{Lang-ru|«Заботливые ребята»}}), «Част» ({{Lang-ru|«Часы»}}), «Раужо озяз» ({{Lang-ru|«Черный воробей»}}) ды лият. 
Весемикс сёрмадеесь нолдась 15 конёв пусмот.

Ламо лезэ путсь ютавтомантень, рузонь кельс сон ютавсь сёрмадовкст [[Беззубова, Фёкла Игнатьевна|Ф. Беззубовань]], [[Лукьянов, Алексей Миронович|А. Лукьяновонь]], П. Кономанинэнь, Н. Киржайкинань, А. Жулюпкинань, Н. Филипповонь ды лиянь.
 
СССР-нь Сёрмадеень пурнавксонь член 1938 иестэнть. Казязь «За отвагу», «За победу над Германией в Великой Отечественной войне 1941-1945 гг.» медальтнесэ.

Кулось [[1989 ие]]стэ [[умарьковонь 23 чи]]стэ  [[Саран ош]]со, косо калмазьгак.

== Лецтнемга==
* [[2011 ие]]стэ Мордовиянь краеведениянь музейсэ В.И. Радаевень 105 иеть юбилеентень алтавсь «С лейкой и блокнотом…» невтевксэсь<ref name="Колхозонь прявтсто">[http://www.erziapr.ru/index.php/library/298-2011-03-23-07-50-05 Колхозонь прявтсто - сермадеекс]{{Ref-myv}}</ref>, эйсэнзэ ульнесть невтезь сонзэ фотокувонзо, ули-паронзо, документэнзэ, казнензэ ды лия мезензэ.

== Лисьм.: ==
<references />

[[Category:Эрзянь Ине ломанть|Р]]
[[Category:Эрзянь кель|Р]]
[[Category:Эрзянь сёрмадейть|Р]]
[[Category:Эрзякс кортыцят|Р]]
