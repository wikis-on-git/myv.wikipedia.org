{{Ломанесь
 |лем                  = Учаевень Роман Федорович
 |оригинальной лем      = 
 |чачома лем         = 
 |артовкс              = 
 |артовксонть покшолмазо   = 
 |артовксонть эйсте =  
 |важодема ёрокчизе     =
 |чачома чись          = 
 |чачома тарка         = {{ЧачомаТарка|Сухой Карбулак}}
 |кедьалксчи             = {{Масторкоцт|Россиянь Империя}}
 |кулома чись          = 
 |кулома тарка         = {{КуломаТарка|}}
 |тетязо               = 
 |авазо                = 
 |мирдезэ              = 
 |низэ                 = 
 |эйкакшонзо           = 
 |казнеть ды медальть  = 
 |автограф             = 
 |вальма                = 
 |википурнавкс         = 
}}
'''Роман Фёдорович Учаев''' (1912<ref name="«Эрзянь Мастор»">[http://www.erzia.saransk.ru/arhiv.php?n=4398&nom11=402 Газета «Эрзянь Мастор». ХЕЙККИ ПААСОННЕН - ГЕРОЙ ЭРЗЯ НАРОДА]{{ref-ru}}</ref>) чачсь Саратовской губерниянь Сухой Карбулак (Арчилов) эрзянь покш велесэ. Кемгавтово иесэ сиведизь важодеме лездыцякс велень лавочникенень лавкас, мейле тусь Сарстов ошов, косо мусь важодема тарка сюпав бояронь кондитерскойсэ.

Учаевень ульнесь покш мелезэ тонавтнемс. Сон прядсь велень кавто школат, вейкесь — Карбулаксо, омбоцесь — теке уездэнь Юрьевка велень грамматикань кавто иеть. Теде башка тонавтнесь церковно-приходской школасояк, косо мейле савсь тензэ важодемс тонавтыцякс. Содамочинзэ кастомасо лездась тензэ «эсь прянь тонавтомась». «Чить тонавтан пакшат, а веть тонавтнян монсь».

1905—1907 иетнестэ лездась А. Шахматовнень кочксемс Саратовань велетнева эсь раськень морот, ёвкст, фольклоронь лия жанрань тевть, конат 1910-це иестэ лиссть А. Шахматовонь «Этнографический сборник» книгасонзо. Раськень моротнень-ёвкстнэнь ютксо сборниксэнть печатазельть Учаевень эсензэ произведениянзояк: лецнеманзо, литературной ёвтнеманзо и эрзятнень эрямодост-аштемадост арсеманзо. Учаевень эсь эрямодо лецтнеманзо А. Шахматовонь сборникс совавтозельть «Жизнеописание Р. Ф. Учаева» лем ало, а текстнэ максозельть эрзянь кельсэ и рузокс ютавтозь. Неть лецтнематнестэ эрзянь литературасо ушодови башка ломань ланга сермадомань традициятне. 

Кода лецтнесь А. Шахматов<ref name="Финно–угорский мир_АГАФОНОВА">[http://csfu.mrsu.ru/arh/2016/1/12-18.pdf Финно–угорский мир, 2016. No1, Н.А. Агафонова. «Мордовский этнографический сборник» А.А. Шахматова как источник изучения эрзянских диалектов*] {{ref-ru}}, {{ref-myv}}</ref>:
{{Цитатань ушодома}}({{Lang-myv|«Учаев вадрясто теизе эсинзэ задачанзо, сон пурнась сюпав фольклоронь материал, ды ульнесь седидеекс, секс моротненень марто сон топавтызе сёрмадозь моро лувтнень. »}})''.
{{oq|ru|«Учаев весьма удачно справился со своей задачей, он собрал бога- тейший фольклорный материал, причем будучи музыкантом присоединил к песням и записи мотивов»}}
{{Цитатань пе}}

Не жанратнень ютксо художественной формакс карми улеме Учаевень эсь эрямодонзо лецтнематне, конат жанрань ёндо кармить улеме художественно-документальной очеркекс: эрзянь литературасо васенцеть.
Учаевень ёвтнемасо историзмась ламо ёндо сюлмавозь фольклорной историзманть марто: ломаютконь и кудоютконь тевтне эйсэст невтевить раськень символика вельде. Улить сонзэ сёрмадовкснэсэ истят ёвтнематкак, конат и сюжетной и идейной ёндо пек малавикст реализмань прозантень.

Учаев ульнесь [[Паасонен Хейкки|Х. Паасоненеэнь]] лездыцянзо ютксо, конат пурнасть мокшэрзянь фольклорной материал. Учаевень эсь раськень эрямо-коень материалонзо пурназелть Саратовской губерниянь эрзянь велетнестэ. Текстнэнь рузонь кельс ютавтынзе сонсь. Печатазельть Mordwinische volksdichtung VII-це томсонть, кона лиссь Хельсинкисэ 1980-це иестэ. Тесэ ламо материал эрзянь свадьбадо чиямосто меельце чис, озкст шкань ды таркань коряс, кудоютконь озкст ды кулыця марто сюлмавозь койтне-кирдатне, кода лайшематнень истя калмамонь ды поминамонь тевтне. Весе текстнэ марто максы пек домка ды паро толковамот койтнень-кирдатнень коряс.


Неень шкань чарькодемасо/арсемасо Учаевень Роман Федорович сёрмадыекс арасель. Сон ульнесь истямо литератор, конань вельде мокшэрзянь литературасо ансяк-ансяк ушодкшновсть келень-валонь реалистической васенце жанратне-койтне. Ламось сонзэ наследиясонзо ансяк эскелькс алкуксчинь ёнов, васенце варчавкс. Те варчавксось ламо ёндо сюлмавсь раськень жанратнень ды поэтиканзо марто.
Роман Фёдорович Учаевень сёрмадовксонзо, кода и лия мокшэрзянь аволь литературной паследиясь/сатотовксось те шкас апак совавто литературанок историяс, ламось сонзэ и сонзэ кондямо литературань произведениясо лововсь аволь литературань явлениякс. Неть ёвтнематнень и лия сёрмадовкстнэнь ловилизь то фольклорной творчествакс, то келень коряс текстэнь невтемакс.

== Сёрм. ==
* Mordwinische Volksdichtung. Gesammelt von Roman Učaev, Sergej Čigin u. Vladimir Savkin, Durchgesehen von Heikki Paasonen, transkribiert u. ũbers. von Kaino Heikkilä, Herausgeg. von Martti Kahla. VIII. Band. SUST 178. Helsinki 1981, Suomalais-Ugrilainen Seura.

[[Category:Эрзякс кортыцят|У]]
[[Category:Эрзянь кель|У]]
