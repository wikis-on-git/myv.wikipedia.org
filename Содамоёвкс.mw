'''Сода́моёвксось''' — валсо ёвтазь раськень творчествань истямо вид, конаньсэ предметэньтень али неявомоньте максовить аволь видестэ ёвтазь ёнкс, конатнень коряс эряви содамс предметэнть.
Валось теевсь кавто валсто: ''содамо'' ды ''ёвкс'' валтнестэ.


Содамоёвксось сеетьстэ невтьсы, мезень кувалт молить вейкест-вейкест ёнов [[2 (кавто)|кавто]] неявтоматьне али предметнэ.

== Содамоёвксонь явомаст ==

=== Кудоютконь кедьёнксонь ===
Содамоёвстнэ явовить группава темань коряс, эйстэст алтазь важодема кедьёнкстнэне, конатнесэ теевить кудоютконь тевне:
* Прязо [[Кшни|кшнинь]] — рунгозо [[Чувто|чувтонь]]. ''(Чавома.)''
* Пеензэ улить — кургозо арась. ''(Пила.)''
* [[Вирь|Вирев]] молян — кудов ваны, кудов молян — вирев ваны. ''(Узере.)''
* Вирьсэ чачсь, вирьсэ кассь, мекев вирев а совави. ''(Чувтонь изамот.)''<br />

=== Предметэнь ёнксозо ===
Содамоёвкстэсэ лиясто лецтяви али тешкстави се предметэнть ёнксозо али обуцязо, кона эряви содамс. <br />
''Невтевкс:''Минсь а ярснетяно, а ломанть андтнетяно. ''(Пенч.)''

=== Сравнениясо ===
Лиясто содамоёвстнэсэ вастневить сравненият, конатнесэ предметэнь ёнксне а молить вейке-вейке ёнов, а бути арсемс — чарькодеви, кой-кона еёнкснень обуцяст прок вейкеть:<br />
* Арасть пильгензэ — сонсь яки, арась кургозо — сонсь вешки. ''(Варма.)''
* Атясь [[Мода|модасо]] — [[Скал|скалонзо]] ушосот. ''(Кшумань.)''
* Кавонест братиник карда-каршо ваныть, зярдояк вейс а васодить. ''([[Лей|Лей]] чире.)''
* Тейтересь мольсь [[Ведь|ведень]] кандомо — прась сиянь сурксозо; [[Ков (Моданть ки лангонь ялага)|ков]] неизеть — кадызе, [[Чи (пертпельксэнь вал)|чи]] неизе — саизе.''(Роса.)''

=== Контрастонь приёмсо ===
Содамоёвкстнэсэ истя жо вастневи контрастонь приёмось.<br />
* [[Теле|Тельня]] [[Ашо|ашо]] — [[Сёксь|сёксня]] сёрмав. ''([[Нумоло|Нумоло]].)''

=== Раськень превейчисэ ===
Содамоёвкснэсэ ули раськень превейчи, пшти превть, ломантнень ёжовчинть невтема.
* [[Ашо|Ашо]] руця лангсонзо — [[40 (ниленькемень)|ниленьгемень]] панксонзо.<br /> Содатано, те содамоёвкссонть кортамось моли '''''капста прядо''''', максозь сонзэ зярыя ёнксонзо. Васняяк ёвтазь сонзэ ашо [[Руця|руцядонть]], кона стазь авль вейке панкссто. Сынст эйстэ ламо. Минь чарькодтяно, панкстнэ — '''''капста лопат'''''. <br /><br /><br />Содамоёвкстнэ, кода раськень ёвкстнэ, появасть кезэрень шкасто Сынст складинзе раськесь ды пачтясь эйсэст пингеде-пингес.

== Сёрм. ==
* Родной литература. Учебник хрестоматия. Эрзянь школань нилеце класснэнь, Морд. кн. изд., 1985.

[[Категория:Фольклор]]
[[Категория:Сёрмадст]]
