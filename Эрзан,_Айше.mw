{{Ломанесь}}
'''Айше Эрзан''' (чачсь 1949 иестэ) — [[Турция мастор]]онь физик-теоретикесь.

==Эрямопингезэ==
Айше Эрзан чачсь [[1949 ие]]стэ [[Анкара]]со. Тонавтнесь [[Стамбул]] ошсо, мейле [[Bryn Mawr]] тонавтнема таркасо, [[Американь Вейтьсэндявкс Штаттнэ|Америкасо]]. Макссть содамочинь степень 1970 иестэ. Физикань докторонь лементь максызь [[Стоуни Брук]] Университетсэ 1976 иестэ.

Эрзан велявтсь Анкарав, вейке ие ютавтсь [[Middle East Technical University]] физикань департаментсэ. Кармась важодеме Стамбулонь Технической Университетсэ 1977 иестэ. Самай се шкане сон кармась явомо мель тейтерьавань праватненень.
1980 иестэ Туркань масторсо теезель прявтонь полавтома, конанть теизь военной месть. Сень кувалма Эрзан тусь омбомасторов. 

1981 -1990 иетнестэ сон важодсь ты тонавтсь эрьва кодамо институтсо ды университетсэ.
1981 - 1982 иетнестэ важодсь Женевань Университетэнь Теоретической Физикань департаментсэ.
1982 - 1985 иетнестэ важодсь Португалиясо, Порто Университетсэ. 
1985 - 1987 иетнесэ ульнесь Марбургонь университетсэ Теоретической физикань департаментсэ.
1987 - 1990 иетнесэ важодсь Грониген Университетсэ.  
Аламос ульнесь Теоретикань физикань центрасо Триестесэ, мейле велявть Стамбулов Технической Университетс 1990 иестэ. 
Секе шкане эзь кадно важодеманть Феза Гюрси Институтсо.

Эрзан кармась партнерокс Туркань масторонь Академиясо 1995 иестэ ды секе шкане тензэ макссть наукань приз Туркань масторонь наукань вейсэндявксонь пельде. 2003 иестэ тензэ макссть истяжо [[L'Oréal-UNESCO]] приз, конась максневи тейтерьаватненень, конат важодить наукасо. Истя жо сон ашти витницякс 
[[Статистической Физикань журнал|журналсо]] ды [[Европань Физикань журнал|журналсо]].
{{lisj}}
