'''Масторавань морот''' — те [[Ульянонь ёнкс|Ульянонь ёнксонь]] [[Эрзя|эрзянь]] седямо-морамо невтема пурнавкс.

Ютавтови Прявт кемекстамонь ды касомань коряс раськень культурань пельксэнть лездамонзо вельть 1992 иестэ саезь эрьва [[Ие|иень]] аштемковонь читнестэ Ульяновкс ёнксонь вейке эрзянь велесэ.

Те покш чись (фестивалесь) ушодови вейке кирдастонть свал содавикс те велентень койтнень-кирдатнень эйстэ: «Тундонь ильтямонь чи», «[[Норовава|Норовавань]] чи», «Велеозкс»; полань максома койтьнэ<ref name="Центр Льва Гумилёва">[http://www.gumilev-center.ru/v-ulyanovskoy-oblasti-syigrali-erzyanskuyu-svadbu/ Центр Льва Гумилёва. В Ульяновской области сыграли эрзянскую свадьбу]{{ref-ru}}</ref>: «Кашадо ярсамо чи», «Парень вачкамо», «Одирьвань урнемат», налксемасто, овтонь киштемасто ды лият.

[[Седямо-морамось|Седямо-морамо]] невтема пурнавксонь читнестэ ютавтови эйкакштнэнь туртов конкурс «Эрзянь моро — пингеде пингес»; невтевить ломанень кедьсэ теезь теевксэст ды артыцятнень артовксост, ташто коень-эрямонь [[Авань оршамопелэст|оршавкстнэ]], [[Ярсамопель|ярсамопелькстнэ]]. Седямо-морамо невтема пурнавкссонть пряст невтить кода покш ломанть ([[15 (ловома вал)|15-с]] саезь), истя жо [[10 (ловома вал)|10]]-[[12 (ловома вал)|12]] эйкакшонь фольклоронь пурнавкст, [[Мордовия Республикась|Мордовия]] ёнкссто инжеть ды лият. Седямо-морамо невтеманть пурнавксонть тештекс-символокс ловови эрзянь оршамосо чувтонь теевкс — матрёшка, конань эрьва разнэ буйтне явить эсь ютковаст, ды конане мерить '''эрзява'''.

Седямо-морамо невтема пурнавксось ютавтозель: [[Од Малыклань буе|Од Малыклань]] (1992, 1999), [[Инзейбуе|Инзей]] (1994), [[Вешкайбуе|Вешкай]] (1995), [[Кузоватонь буе|Кузоватонь]] (1996, 2007), [[Паволонь буе|Паволонь]] (1997), [[Суронь буе|Суронь]] (2000), [[Николаень буе|Николаень]] (2001) буйтнесэ.
[[2015 ие]]стэ саезь сон ютавтови [[Кузоватонь буе]]нь [[Кивать (Кузоватонь буе)|Кивать велесэ]]<ref name="«Чилисема»">[http://chilisema.ru/upload/iblock/a2b/7-15-ilovepdf-compressed.pdf «Чилисема» No7 (446) 2015: МАСТОРАВАНЬ МОРОТ]{{ref-myv}}</ref>. Велесэнть чапозь-путозь '''«Эрзянь эрамо тарка» ''', косо эрьва кизэ<ref name="russia.travel">[https://russia.travel/events/301141 Министерство культуры Российской Федерации. Федеральное агентство по туризму.| Фольклорно-этнографический фестиваль «Масторавань морот» («Песни матери-земли»)]{{ref-ru}}</ref> пурнавить инжеть ды морыцят кода Ульянонь, истя жо [[Самарань ёнкс|Самарань]], [[Алоошонь ёнкс|Алоошонь]], [[Оренбургонь ёнкс|Оренбургонь]], [[Пензань ёнкс|Пензань]], [[Саратовонь ёнкс|Саратовонь]], [[Мордовия]]нь ды [[Татаронь Республикась|Татаронь]] ёнкссто.


== Налткеть ==
* [http://ulianovsk.ru/wiki/Масторавань_морот «Масторавань морот» (ulianovsk.ru)] {{Ref-ru}}

== Сёрм.: ==
<references />
[[Category:Ульянонь ёнкс|М]]
