{{Ломанесь}}

'''Тарасова Марина Андреевна''' — эрзянь сёрмадей<ref name="Библиотека_Тарасова">[http://www.lib.e-mordovia.ru/Library/?Char=&id=137 Библиотека Мордовской литературы. Тарасова Марина Андреевна] {{ref-ru}}</ref>, ёвксонь арсидей<ref name="Тарасова">[http://old.nbrkomi.ru/page/2927/ Тарасова Марина Андреевна (род. 10.07.1968)] {{ref-ru}}</ref>.

==Эрямо пингезэ==
Чачсь вейке тёжа вейксэсядт кодгемень кавксоце (1968) иень [[Медьков|медьковонь]] кеменце чистэ [[Мордовия Республикась|Мордовия Республикань]] [[Кочкурбуе|Кочкур буень]]<ref name="Писатели Кочкуровского">[http://kochbibl.ru/kraevedenie/pisateli/ МБУК "Кочкуровская ЦРБ" //  Писатели Кочкуровского района.] {{ref-ru}}</ref> [[Од Мурза (Кочкурбуе)|Од Мурза]] велесэ. [[1985 ие|1985-це иестэ]] сон прядызе Од Мурза велень средней школанть ды сась тонавтнеме [[Саран ош|Саран ошов]], Н. П. Огарёв лемсэ Мордовской прявтуниверситетэнь филологиянь факультетэв<ref name="Библиотека_Тарасова"/>. Университетэнь прядомадо мейле акувать важодсь «Чилисема» журналонь редакциясо, Мордовиянь правительствасо келень, литературань, экономикань ды историянь научно-исследовательской институтсо, седе кувать – [[Сятко (журнал-ковставкс)|«Сятко»]] журналсо ([[1997]] — [[2012]]<ref name="Писатели Кочкуровского"/>-це иетнестэ).

==Шкинемазо==
Тарасова Марина васень стихензэ, ёвтнеманзо, ёвксонзо сёрмадынзе эйкакшпорасто. Сынь ульнесть [[рузонь кель]]сэ. Шкинемань кинзэ лангс жо кеместэ стясь эрзянь кельсэ сёрмадозь ёвксонзо вельде. Сынст эйстэ седе ламотнень печатынзе «Чилисема» журналсо. Васенце эрзянь кельсэ сёрмадозь ёвксось ульнесь «Вармазей». Од сёрмадыцянтень пек лездась «Валдыне» литературной курось, конань ветясь эрзянь содавикс поэтэсь [[Втулкин, Михаил Алексеевич|Михаил Втулкин]]<ref name="Библиотека_Тарасова"/>. Тесэ теевсь малавиксэкс эрзянь кельсэ лия од сёрмадыцятнень марто. Тонавтнесь пельдест, косо-косо пелькстаськак.

Ёвксонзо печатавсть «Родник» ([[1991 ие|1991-це ие]]), «Ёвксонь кужо» ([[1993 ие|1993-це ие]]), вейсэнь пусмотнесэ. «Псакань ёвкст» башка книгазо лиссь Эрзя-мокшонь книгань издательствасо [[1996 ие|1996-це иестэ]], ды совась эрзянь келень корпусонть анокстамсто (Erzya Source Literature (Corpora)<ref name="Rueter">Rueter, J. Adnominal Person in the Morphological System of Erzya in MSFOu 261, Helsinki, 2010. Linguistica Uralica ISBN 978-952-5667-23-3 {{ref-en}}, {{ref-myv}}</ref>). 
Пек лембестэ ловныцятне вастызь Тарасова Маринань «Мурзай», «Мон карман учомо», «Вандора ды Ласькамо» ды лия ламо литературной ёвксонзо, конат лиснесть «Чилисема», «Сятко», «Странник» журналтнэсэ<ref name="Тарасова"/>.

Марина Андреевна Тарасова зярдояк а явны вечкевикс эсь жанрастонзо – ёвкстонть. Минь уш тонадынек: седе ламо ёвкстнэнь сёрмалить эйкакштнэ. Тарасова Марнинань ёвкстнэ пек явовить эйкакшонсетнень эйстэ. Сынь седе покшткак, домкаткак. Ёвксонь героензэ седе сеедьстэ нармунть, кудоютконь ды идем ракшат, тикшеть, касовкст… Сынь пек молить ломань ёнов. Эрямост, тевест-ладост кармавтыть талномо эрьва ловныцянть.

Бути ушодат ловномо Тарасова Маринань ёвксонзо, а сезеват пелевидьс пачкодезь. Истя эрси сестэ, зярдо ловнат алкуксонь произведеният. Лисни, Марина Тарасова виев сёрмадыця. А стяко сонзэ совавтызьгак Россиянь сёрмадеень союзс. Те ульнесь [[1998 ие|1998-це иестэ]]<ref name="Библиотека_Тарасова"/>.
 
==Литературась==
* Тарасова, Марина Андреевна. Псакань ёвкст [Текст] / М. Тарасова ; художникесь А. Пурескина. – Саранск : Мордовской книжной издательствась, 1996. – 104, [3] с. : ил., портр. – Пер. загл.: Сказки, которые рассказала кошка. – {{Ref-myv}}.
* Писатели Мордовии : библиографический справочник : в 2 т. Е. 2. Л – Я / сост. : А. И. Брыжинский, Л. П. Бойнова, Е. И. Чернов. – Саранск : Мордовское книжное издательство, 2015. – 544 с. ISBN 978-5-7595-1938-6 (т. 2)
* «Чилисема», 2015, №3[442], Лоп.16  ISSN 0869-5016 {{Ref-myv}}
* Демин В.И. Кунсолодо, мон тенк ёвтнян ёвкс... / В.И. Демин // Сятко. 2002. № 11. С. 94-102. [Слушайте, я вам сказку расскажу].{{Ref-myv}}
* {{статья|автор=Еремкин Андрей Васильевич|заглавие=Художественное своеобразие мордовской литературной сказки (на примере творчества М. Тарасовой)|издание=Вестник Чувашского университета|год=2007|ссылка=https://cyberleninka.ru/article/n/hudozhestvennoe-svoeobrazie-mordovskoy-literaturnoy-skazki-na-primere-tvorchestva-m-tarasovoy|номер=3}}
{{Lisj}}

[[Category:Н.П. Огарёв лемсэ Мордовиянь прявт университетэнь прядыцят|Т]]
[[Category:Эрзянь кельсэ кортыцят]]
[[Category:Эрзянь валморозейть]]
