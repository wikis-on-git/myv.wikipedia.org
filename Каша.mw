[[Артовкс:Kasza gryczana.jpg|кенжешка]]
'''Каша''' — те тусто ярсамопель.

Каша, валонть ундокстнэ таргавить-сатстыть,  ''кашкамс'' валонтень, конась вастневи эрзянь ярсамопельтнень ютксо, малав, се шкастонть зярдо эрзятне понгсть Моданть ланс. Смустезэ те пидевксэнть - аволь стака, теке марто потмакстомо: шождасто тейневиця, аламо важодьксэнь вешиця, аволь питней пекень пештявкс, кона лезэде башка мезеяк а канды.

Кашатне пидевить эрьва кодамо ямкссто, малав весе вастневиця ямкстнэстэ, седе сеедьстэ - [[суро]] (проса ямкс), [[ликша]], сорочина (рис), [[шуж]] - целасто, пельс яжазь, сюронь - целасто ды башка койсэ яжазь, [[виш]] (полба), [[кснав]], титиря (цицявка) ды лият.

Кашатне пидевить ведьс, эрсить ловсос. Кашатне эрсить вецанакс ды човалявкс ( коське кашат). 
==Cуронь кашась==
Башка смустезэ суронь кашанть. Эрзятне свал ловить сонзэ [[Паз]]онть пельде ярсамопелекс, секс сонзэ пидесть ды пидить нейгак покш коень коендамсто. Сон невти паронь арсемань ламочи: зяро ямкскеть кашасонть - истянь паро неезэ сонзэ ярсыцясь.

Лемень кундамсто (поминамсто, ливамсто) Бугурусланонь районсо свал вешить кашань ямкскень пес сэвемадонзо - илязо кадово вачо тоначисэ эрицясь, а ярсыцянть кардыть истя мерезь: 
{{Цитатань ушодома}}"Бути кашанть а прядсак ками кулозесь тоначисэ сы поминкатнес ямксонь явтнеме-кочксеме".{{Цитатань пе}}
Диетологтнэнь мелест коряс эрьва ломанентень эрьва валскене эряви ярсамс кодамояк кашадо ды сестэ сонзэ шумбрачись ванстови ламодо ламо иес.
==Ликшань кашась==
Панго марто ликшань каша тееви истя:
саевить 1 стакан аламодо пуштазь ликша ямкс, 0.7 литрат [[ведь]], тастень коряс [[сал]]. Кельме ведьс каяви ямксось, лаказемемас пидеви покш толсо, теде мейле кедьгесь копачави вельтявкссо ды кадови пек вишка тол лангсо пиемазонзо. [[Бояр панг j|Бояр пангтнэнь]] (кодак арасть, саевить лияткак) керсемаст покш палнэс, рестамаст пиемазост касовксонь (чиньжарамонь эли лия) ойсэ керсезь пря чурька марто.
Кашанть пидевемстэнзэ сон човоряви реставксонть марто ды тееви анококс. А маштовить те кашаньтэ [[килей панго]]сь, лейкс ( груздя) пангтне, [[пиче панго]]сь.
== Лисьм.: ==
<references />

{{stub}}
[[Category:Ярснема]]
[[Category:Кшить-салт|К]]
[[Category:Эрзянь ярсамопель|К]]
