
{{Ломанесь|описание=}}
'''Александра Петровна Ара́пова''' (тейтерькс — ''Ланская''; 1845-це иень панжиковонь 15-це чи, Санкт-Петербург — 1919-це иень даволковонь 20-це чи, Петроград) — рузонь сёрмадей, кельстэ кельс ютавтыця, мемуарист, очеркень ды романонь автор, Н.&amp;nbsp;Н.&amp;nbsp;Пушкинань П. П.&amp;nbsp;Ланскоень (те омбоце мирдезэ) пельде покш тейтерезэ. Лиссь мирденень И. А. Арапов генералонтень, Пензенской губерниянь Воскресенская Лашма велень (ней сови Мордовия Республикань Ковылкина буес) азоронтень.

== Эрямо пингезэ ==
Николай I-нь крестной тейтерезэ, императорской дворонь фрейлина. Ульнесь превей, парсте тонавтозь. 1866-це иестэ (лия даннойтнень коряс — 1871-це иестэ) лиссь мирденень  Иван Андреевич Арапов офицерэнть экшс.

1917-це иенть прядовомсто А. П. Арапованень сась М.&amp;nbsp;А.&amp;nbsp;Гартунг патязо, Пушкинэнь тейтерезэ, конанень амезе лангс ульнесь эрямс. Арапова сёрмалесь Мария Дмитриевна Врангель баронесса содавиксэнстэнь: «Может быть у кого-нибудь есть связи с правительством, и Вы с Вашей энергией и отзывчивым сердцем уговорите их принять участие в горькой судьбе… Если есть возможность — помогите последней в живых дочери бессмертного поэта». М. А. Гартунг кулось 1919-це иестэ, пенсиянь получамо эзь кенере. М. Д. Врангелень валонзо коряс, Арапова сонсь кулось (секе жо иестэнть) илыкстэ лисемадо (истощениядо) ды тевелявонь крупозной таргоземадо («превратившись в вешалку, обтянутую кожей»<ref>Михайлова, Н.; Петрушева, Л. «…Помогите дочери бессмертного поэта» // Лит. Россия. — М., 1991. — 7 июня. — N 23. — С. 11; {{Cite web|url=http://www.vestarchive.ru/index.php?option=com_content&task=view&id=783&Itemid=55|title=М.А. Пушкина и Л.Н. Гартунг|author=Б.Б. Давыдов, Н. Н. Шабанова|website=|date=|publisher=Российский историко-архивоведческий журнал "Вестник архивиста"|lang=ru|deadlink=yes|accessdate=2010-08-22}}</ref>). Калмазь Александро-Невской лаврань калмазырьсэ.

== Шкинемазо ==
Очеркень, романонь, французонь кельстэ ютавтовксонь, историянть ды пушкинистиканть туртов питней дневникень автор. А. П. Араповань энялдоманзо коряс Гончарова Александра Николаевнань мирдезэ Густав Фризенгоф баронось сонензэ сёрмасонть ёвтнинзе Александрань ледстнеманзо се тевтнеде, конат пачтизь Пушкинэнь дуэльс. Кавалергардской полконь С.&amp;nbsp;А.&amp;nbsp;Панчулидзев историкенть туртов сон ёвтнизеДантесэнь биографиянзо, конадо содасть кудораськесэст. Литературань тевензэ эйстэ сехте пек содавикст авадонзо ледснематне, конатне лемдязь «Наталия Николаевна Пушкина—Ланская: К семейной хронике жены А. С. Пушкина»

Сонзэ марто ве шкасто эрицятнень ледстнемаст коряс, сон кода маштсь терявтнесь «отмести злые наветы, порочившие память Натальи Николаевны». Мемуартнэ ульнесть печатазь 1907—1908-це иетнестэ «Новое время» журналонь путовкскетнесэ (приложениятнесэ) ды тейсть ломантнень ютксо покш резонанс, сынест явсь мель [[Толстой, Лев Николаевич|Л. Н. Толстой]], сынст лангс невтнесть ды невтнить ламо пушкиноведтнэ. Мемуартнэ теезь содазь ломанень, прислугань ёвтнемаст лангсо, кулятнень лангсо, конат якасть великосветской обществасо. Теке марто эйсэст улить сёрмадовкст поэтэнь дованть эрямосто се тевтнеде, конатнень неинзе сонсь Арапова, ды истя жо Наталья Николаевнань ёвтнеманзо — мемуртнэнь те пельксэсь пушкиноведениянть туртов ловови сехте питнеекс. Содамочитнень ютксо, конатнень пачти А. П. Арапова, пек питнейть сёрмадовкстнэ Пушкинэнь ды Александра урьванзо (невестканзо) ютксо интимной сюлмавомадонть ды Н. Н. Пушкинань Дантес марто Полетикань кедьсэ вастовомадонть (свиданиядонть). Дуэльде икеле тевтнеде Араповань ёвтнеманзо эйсэ  (юксост Дантес марто вастовомаськак) пек ламо ильведевкст. Н. А. Раевскоень арсеманзо коряс: <blockquote>…Опытная писательница А. П. Арапова умело сочиняет диалоги (как русские, так и французские) и сводит концы с концами … Многое в этом рассказе, несомненно, относится к области беллетристики, а не мемуарной литературы.</blockquote>Истя, Араповань валонзо коряс, вастовомань шкастонть «во избежание каких-либо помех» Полетикань кудонзо вакссо дежурясь П. П. Ланской, кона сестэ зярс а содылизе Пушкинань. Ды, М. И. Яшинэнь исследованиянзо коряс, 1836-це иень ожоковсто саезь 1837-це иень даволковс (шкась, зярдо, келя, ульнесь вастовомась) Ланской в Петербургсо арасель.

== Тевкадовксозо ==
Покш архив А. П. Арапова макссь Пушкинской Кудос 1918-це иестэ. Сон ванстови рукописной отделсэ, документтнэнь ютксо — Н. Н. Пушкинань ды раськензэ ютксо сёрмалемась. Дованть сёрманзо лездасть лия ёндо варштамс Наталья Николаевнань лангс ды теемс сонзэ объективной портретэнть. Араповань ледстнеманзо одс нолдазельть 1994-це иестэ ({{Публикация|книга|автор=Арапова, А.|заглавие=Наталья Николаевна Пушкина-Ланская: К семейной хронике жены Пушкина|ответственный=Составитель, автор примечаний и послесловия Г. Пикулева|издательство=МПФ «Демиург»|год=1994|страниц=256|isbn=5-7387-0034-1|тираж=30 000}})

== Эйкакшонзо ==

* Елизавета Ивановна (1867—03.07.1953), замужем (27.04.1886) за дипломатом Николаем Николаевичем Столыпиным (1860—1920).
* Пётр Иванович (1871—1930), генерал-лейтенант.
* Андрей Иванович (1872—1918), расстрелян в Петрограде.

== Примечаният ==
{{Примечания}}

== Невтевкст ==

* {{Cite web|url=http://www.mrkm.ru/?news2=185|title=А.П. Арапова|author=С.А. Телина|website=|date=|publisher=Мордовский республиканский объединенный краеведческий музей им. И. Д. Воронина|lang=ru|accessdate=2010-08-22|archiveurl=|archivedate=}}
* {{Cite web|url=http://genealogy.babr.ru/?IDE=2635|title=А.П. Арапова (генеалогическое древо)|author=|website=|date=|publisher=|lang=ru|accessdate=2010-08-22}}
* {{Cite web|url=http://www.pushkinskijdom.ru/Default.aspx?tabid=1324|title=Архив А.П. Араповой|author=|website=Ф. 10 (№ 25558-25764); 207 ед. хр.; 1820-1918|date=|publisher=Институт русской литературы (Пушкинский Дом) РАН|lang=ru|accessdate=2010-08-22|archiveurl=https://www.webcitation.org/67W8alBTh?url=http://www.pushkinskijdom.ru/Default.aspx?tabid=1324|archivedate=2012-05-08}}
[[Категория:Кулозь 1919 ие]]
[[Категория:Чачозь 1845 ие]]
[[Категория:Кулозь даволковонь 20 чи]]
