'''Cыре кеж''' ([[Суоминь кель|суом.]] ''Vanha viha'', [[1495]]–[[1497]]) – те ульсь васенце вейсэнь Рузонь масторонь ды Шведэнь инязорксчинь юткова тюрема. Рузонь инязор Ива III бажась микшнемо Чилисемань иневедьсэ, косо азоркстась Ганзань содкс, ды [[1493]] иесэ пекстась Ганзань кардаз Одошсо. Сон ладясь содкс даниянь инязор Ганё марто, кона учось саемо шведань инезем (трон). Таго вейке тюремань тувтал – шведэнь ёнкс ламоксть колась [[1323]] иень Пештеусиянь ладямо. Рузонь каназорт Штенянь Данё, Кошкань-Закаронь Яку ды Шуйской Васюк тусть саемо Выбор. Выборгонь городонь прявт Поссень Кнут сезизе толтовтнень анокставкс Андю-пазонь палманькудосо («Выборонь пургине»), ды рузонь ушмо потась. Сы иестэ Косой Васюк ды Челяднень Андю саесть Савогород ([[Шведэнь кель|шв.]]''Nyslott'') ды калавтсть [[Лембе ёнкс|лембень]] [[Суоми]]нь Пелевезюро видьс. Пек майсесть Саво буе ды Емь буе. [[1497]] иень [[эйзюрков]]со Одошсо теевсь котоиень ладямо. 


[[Категория:Тюремат]]
