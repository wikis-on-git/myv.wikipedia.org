{{Lomanes}}
'''Дмитрий Иванович Гребенцов''' ([[1895]] [[Бозаев веле (Покш Килейбуе)|Бозаев веле]] - [[1938]]) — васеньце [[Сятко (журнал-ковставкс)|«Сятко» ковставксонть]] редактор. 

==Эрямопингензэ==
Чачсь Дмитрий Иванович [[1895]] иестэ неень шкань Мордовия Республикань Покш Килейбуень [[Бозаев веле (Покш Килейбуе)|Бозаев велесэ]]<ref name="Дёмин, Василий Иванович">	
Дёмин, Василий Иванович. Эрзянь журналистиканть эрямопингезэ: монография: кавто пельксстэ = История эрзянской журналистики: монография: в 2 ч. / Василий Дёмин. – Саранск: Лит. фонд России, 2013. – Васенце пельксэсъ = Ч. 1. – 404 с. – Мордов.-эрзя яз. {{ref-myv}}</ref>. Прядсь церьковань-приходонь школа. Ютезе мирэнь-масторонь 1-це торпингенть. Подпрапорщикель. Немецень ушмантнэнь марто ялгакс тейнеманть (братаниянть) кисэ валгстозель рядовоекс. Ялатеке сон тее мейлеяк кадновсь торпингенть каршо виевстэ молицякс. [[1917 ие]]стэ, Октябрянь революциядонть мейле сеске, эсь олясо сёрмадстызе прянзо Якстере Армияв. Ульнесь взводонь командирэкс. Гражданской торпингенть мейле тонавтнесь ВКП(б)-нь ЦК-со партважодицянь курсасо. «Сятконть» редакторокс кемекстамодонзо икеле важодсь ВКП(б)-нь  Самарань губкомонь эрзянь-мокшонь секциянь прявтокс, Куншка Равчирень обкомонь секретарекс. Ковставксонть тевензэ ладямодо мейле кучозель Мордовиянь автономиянь ёнксов ВКП(б)-нь Козловкань райкомонь васенце секретарекс. Мейле ульнесь Модовиянь коммунисттнэнь высшей школань ректорокс. 1937 иестэ<ref name="Дёмин, Василий Иванович"/> чумовтомо пекстазель, лангсонзо нарьгамотнеде мейле ледезель. Ней Дмитрий Иванович Гребенцов лангсто чумось саезь<ref name="Дёмин, Василий Иванович"/>.  


{{Lisj}}

[[Category:Эрзякс кортыцят|Г]]
[[Category:Эрзянь кель|Г]]
