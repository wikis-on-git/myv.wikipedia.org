{{Ломанесь
 |лем                  = Авксентий Юртов  
 |оригинальной лем      = 
 |чачома лем         = Авксентий Филиппович Юртов 
 |артовкс              = Авксентий Юртов.jpg
 |артовксонть покшолмазо   = 160px
 |артовксонть эйсте = 
 |важодема ёрокчизе     = [[эрзянь кель]]сэ васенце букварень нолдыцязо
 |чачома чись          = 
 |чачома тарка         = {{ЧачомаТарка|Калейкина веле}}, {{ЧачомаТарка|Уфань губерния}}
 |гражданчи            = {{Масторкоцт|Россиянь Империя}}
 |кедьалксчи           = 
 |кулома чись          = 01.05.1916
 |кулома тарка         = {{КуломаТарка|Андреевка веле}}, {{КуломаТарка|Уфань губерния}}
 |тетязо               = 
 |авазо                = 
 |мирдезэ              = 
 |низэ                 = 
 |эйкакшонзо           = 
 |казнеть ды медальть  = 
 |автограф             = 
 |вальма                = 
 |википурнавкс         = 
}}
'''Юртов Авксентий''' ({{lang-ru|Авксентий (Арсентий<ref name="НБРК_ЮРТОВ"/>)  Филиппович Юртов}}, [[1855]] [[даволковонь 20 чи]] Уфань губерниянь Калейкина велесэ – [[1916]] [[панжиковонь 1 чи]]) — [[эрзянь кель]]сэ васенце букварень нолдыцязо<ref name="НБРК_ЮРТОВ">[http://fulr.karelia.ru/Resursy/Sozdateli_nacionalnyh_finno-ugorskih_literatur_i_folklora/Avksentij_Filippovich_JuRTOV__Respublika_Mordovija/  «Национальная библиотека Республики Карелия». Авксентий Филиппович ЮРТОВ. Республика Мордовия] {{ref-ru}}</ref> ([[1884]] иестэ). Бачка. Эрзя<ref name="МРОКМ_К юбилею ЮРТОВ">[http://www.mrkm.ru/news/?date=20140219 «МРОКМ им. И.Д. Воронина» К юбилею А.Ф. Юртова] {{ref-ru}}</ref>.

Чачсь 1854-це иень даволковонь  20 чистэ (8-це чистэ ташто стильсэ) Уфань губерниянь Мезелинань уездэнь Акташонь волостень Калейкина велесэ (ней [[Печкасонь Республикась|Татаронь Республикань]] Альметьевскоень буе). Тенязо-авазо прявтмасторонь сокицяльть-видицяльть, бояронь локшо эзть сода, семияст покшоль. Авксентий  цёракаесь превеель, чарькодицяль, пек бажась содамочинь валдоньтень. Покш назойчинзэ кувалма кучозель тонавтнеме [[Казань ош|Казанев]] церьковасо лемдязь печкасонь школав.
[[File:Авксентий Юртов в молодости.jpg|160px|слева]]
Тесэ сонзэ редизе сонсь Н.И. Ильминский, кона панжовтызеяк те школанть. Мейле сынст — тонавтыцянть ды тонавтницянть — ламо [[ие|иес]] сюлминзе кеме ояксчи. Тенень кемевтить вейкест-вейкест туртов сёрматне, конат ванстовсть Казанень архивсэ.

Зярдо казаньсэ панжовсь лияраськень (инородецэнь) тонавтыцянь семинариясь, А. Юртов — эрзятнестэ васенцекс кармась тонавтнеме тосо. Семинариясо содамочинь таштамода Юртов ютавтнесь тиринь кельс церьковань кирьяпусмот,  пурнась эрзянь оршамопельть, фольклоронь сюпавчить. 1876-це иестэ сон прядызеть тонавтниманть ды ульнесь кадозель тоско тонавтыцякс. Ламо якась эрзянь велетнева,  вешнесь Казанев тонавтнеме превей ды ёроков эйкакшт. Весемикс важодсь семинариясонть [[7 (ловома вал)|сисем]] иеть. 1883-це иестэ сонзэ полавтызеть [[Евсевьевень, Макар Евсевьевич|Макар Евсевьевич Евсевьев]] тонавтницязо. Сонсь Авксентий Филиппович тусь важодеме Самаронь губерниянь [[Сыре Бесовка (Од Малыклань буе)|Сыре Бесовка]]<ref name="МРОКМ_К юбилею ЮРТОВ">[http://www.mrkm.ru/news/?date=20140219 «МРОКМ им. И.Д. Воронина» К юбилею А.Ф. Юртова] {{ref-ru}}</ref> велень школав. Тесэ сон тунь од ладсо  ладизеть тонавтома тевенть: сёрмадомадо ды цётома башка кармась ветямо  морамонь, артомань, аволь классо ловномат. Эрявикс кирьяпусмосо лездась тензэ Н.И. Ильминский. Цёрковань пире удалов пакшатньнень марто озавтсь вирьпуло. Вастневсь-кортнесь эрицятнень марто, ловнось тенст кирьяпусмот, сёрмалесь пельдест морот, ёвкст, ёвтамот, содамоёвкст, валмеревкст, валъёвтавкст ды раськень кельвалонь лия сюпавчить.

1889-це чистэ А.Ф. Юртов урьвакстсь. Никс саизе Самарань епархиянь училищань трянь-кастонь тейтеренть Березовская Аннань. Секе иестэнть сынь тусть эрямо [[мокшот|мокшонь]] Сыре Бинарадка велев, ков Авксентий Юртов кучозель учителекс. [[Мокшонь кель|Мокшонь келенть]] сон содылизеть а пек, секс тонавтомс тензэ стакаль. А шождаль эрямозояк: властень кирдейтне а пек мелявтсть «лияраськень» школань тонавтыцятнеде. Теде башка веленть ланга ютась ёндол ды пурьгине марто човор виев давол, сон тюшумбар нолдызе школантькак, Юртовнень эрямо кудосткак. Палсть Авксентий Филипповичень веси кирьяпусмотне, конёвонзо, ды 1891-це<ref name="НБРК_ЮРТОВ"/> иень кизна сон полавтсы тонавтыцянь тевенть церковасо служамонть лангс: яволявтсь эседензэ Пазнэнь кемемань ёжось, кона совась эйзэнзэ Казанень семинариясо тонавтнемстэ.


== Видео ==
{{YouTube|MqOHJygAzmg&feature|logo=1}} Народы Башкортостана. Мордва
== Лисьм. ==
<references />


[[Category:Эрзянь кель|Ю]]
[[Category:Эрзянь Ине ломанть|Ю]]
[[Category:Эрзянь сёрмадейть|Ю]]
[[Category:Эрзянь тонавтыцят|Ю]]
[[Category:Эрзянь ютавтыцят|Ю]]
