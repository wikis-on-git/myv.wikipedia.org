{{Ломанесь
 |лем                  = Рабовонь Анатолий 
 |оригинальной лем      = 
 |чачома лем         = Анатолий Павлович Рябов
 |артовкс              = Ryabiv AP and StErzia.jpg
 |артовксонть покшолмазо   = 
 |артовксонть эйсте = Рябовонь Анатолий ды [[Степан Эрьзя]]
 |важодема ёрокчизе     = эрзянь [[профессор]], ламо келень содыця
 |чачома чись          = 16.04.1894
 |чачома тарка         = {{ЧачомаТарка|Ламбаське (Ицял буень)|Ламбаське велесэ}}, {{ЧачомаТарка|Ицялонь буе}}, {{ЧачомаТарка|Мордовия Республикась|Мордовиянь}}
 |гражданство            = {{Масторкоцт|Россиянь Империя}}<br /> {{Масторкоцт|СССР}}
 |подданство           = 
 |кулома чись          = 22.05.1938
 |кулома тарка         = {{КуломаТарка|Саранск}}
 |тетязо               = 
 |авазо                = 
 |мирдезэ              = 
 |низэ                 = Прасковья Фадеевна Рябова
 |эйкакшонзо           = Ричард
 |казнеть ды медальть  = 
 |автограф             = 
 |вальма                = 
 |википурнавкс         = 
}}
'''Анатолий Павлович Рябовонь''' ([[1894]] [[чадыковонь 16 чи]]стэ [[Ламбаське (Ицял буень)|Ламбаське велесэ]], [[Ицялонь буе|Ицялонь буесэ]], [[Мордовия Республикась|Мордовия Республикань]] —  [[1938]] [[панжиковонь 22 чи]]стэ [[Саранск]]ойсэ) — эрзянь [[профессор]], ламо келень содыця, васенце '''Эрзянь букварень пурныця-нолдыця'''. [[1923]] иестэ сти  Московсо [[«Сыргозема» вейсэндявкс]]онть прявтокс, ледезь 1938-це иень [[Панжиков|панжиковонь]] [[23 (комськолмово)|23-це]] чистэ.

== Эрямо пингезэ (Биографиязо) ==
Рябовонь Анатолий чачсь эрзянь<ref name="Н.И. Зараева"/> сокиця-видиця семияс, [[Ламбаське (Ицял буень)|Ламбаське велесэ]]<ref name="philol">[http://www.philol.msu.ru/~smu/work/science-day/2011/30.pdf Данильчев Александр Алексеевич «Эрзянско-русский словарик» и «Русско-эрзянский словарь» А. П. Рябова.]{{ref-ru}}, {{ref-myv}}</ref><ref name="«Кудо»">Н.Баюшкин. «Кудо» Эстононь-мокшэрзянь вейсэндявксонть журналозо. 1998, nr. 1 Алтави Анатолий Павлович Рябов профессоронть 104-це иень чачома чинтень{{ref-myv}}</ref>. Велень школанть прядовомадо мейле тетянзо-аванзо кучизь сонзэ тонавтнеме [[Починковонь духовной училищав]], мейле тонавтни [[Нижегородской оймень (духовной) семинариясо]].

== Тонавтнемазо ==
Тетянзо куломадо мейле кадсы семинариясо тонавтнеманть, ансяк, сёксня 1912-це иестэ пек парсте максы экзамент Нежинской педагогической институтонь келень тонавтнема (филологической) факультетс ([[Украина]]со), конань пек парсте прядсы [[1916 ие|1916]]-це иестэ. Тонавтнемстэ сон кармась содамост [[Латинэнь кель|латинэнь]], [[Англань кель|англань]], [[украинань кель|украинань]], [[Суоминь кель|финнэнь]], [[Эстэнь кель|эстониянь]] ды [[Китаень кель|китаень]] кельтнень<ref name="Н.И. Зараева">[http://www.mrkm.ru/news/?date=20140411 Н.И. Зараева. Первый мордовский профессор-лингвист (к 120-летию А.П. Рябова)]{{ref-ru}}, {{ref-myv}}</ref>. 
[[4 (ниле)|4]] [[Ие|иеть]] А. П. Рябов важодсь тонавтыцякс семинариясо, мейле — [[Алоошонь ёнкс|Нижегородской]] губерниясо раськень образованиянь отделсэ сотрудникекс. Тесэ сон бажи теемс школасо тонавтнеманть [[Эрзянь кель|эрзянь]] ды [[Мокшонь кель|мокшань]] кельтнесэ. Активной профессиональной важодемазо эрзятненень ды мокшотненень раськень школа панжома коряс неизь РСФСР-энь Наркомпросонь прогрессивной сотрдниктне, секскак [[1924 ие|1924]]-це иестэ сонзэ тердить Московов важодеме методистэкс Совнацменэнь Центральной Мордовиянь бюров.
[[Москов ош|Московсо]] свал ульнесь покш мокшонь ды эрзянь томбале эрицятнеде. Тесэ мокшотне ды эрзятне муильть кекшема тарка вачочиденть, революциядо мейле кундсематнеде, свал весе кортасть эсь ютковаст тиринь кельсэ.

== Московсо эрямозо ==

[[1923 ие|1923]]-це иестэ эрзятне ды мокшотне панжить Московсо [[«Сыргозема» вейсэндявкс|«Сыргозема» вейсэндявкс]]<ref name="«Кудо»"/>, покш тарка косо явозель морамо кужотненень, конань прявтокс ульнесь А. П. Рябов. Те хоронть лемс Весесоюзонь пачтямокерьксень (радиосо) морамодо мейле масторонть эрьва пельде сыльть пек ламо сёрмат, конатнесэ ломантне ёвтнесть покш ёжомарямодост эсест кельсэ искусстванть марто вастомадонть, вельть седейсэ моразь эрзянь моротнеде.

Морамотнесэ сеедьстэ ульнесть покш ломантькак, примеркс, искусствасо реформаторось В. Э. Мейерхoльд, кона ульнесь «чавозь» эрзя моротнень мазычисэ. Сон пек вечкилинзе А. П. Рябовонь хоронть эрзянь моротнень.

1926-це иестэ панжови эрзянь ды мокшонь клуб Марьиной Рощасо, прявтокс путозель А. П. Рябов. Те клубось теевсь эрзянь келень, литературань ды культурань центракс. Свал инжекс ульнесть тесэ [[Артур Моро|Артур Моро]], [[Никул Эркай|Никул Эркай]], [[Лукьянов, Алексей Миронович|А. Лукьянов]], [[Григошин, Яков Пахомович|Яков Григошин]], [[Чесноков, Фёдор Маркелович|Фёдор Чесноков]] ды ламо лия сёрмадыцят. А. П. Рябов свал вансь од ломантнень касомаст мельга.

== Саран ошсо. Эрзянь келень кепедема шка ==

Зярдо теевсь [[Мордовия Республикась|Мордовия]] автономиясь ды панжовсь Саранск ошсо пединститут, А. П. Рябов сы [[Саранск ош|Саранск ошов]], сестэ сон кадызе эсензэ «эйкакшонзо» — хоронзо уш се шкане содавикс эрзя морыцянтень Илларион Яушевнень.

А. П. Рябовонь, кода лингвистэнтень, покш вий макссть вастоматне келень покш содыцятнень Д. В. Бубрихень, Ф. Ф. Советкинэнь ды народонь просветителенть [[Евсевьев, Макар Евсевьевич|М. Е. Евсевьевень]] марто.
Сон покш тев тейсь эрзянь ды мокшонь тонавтниця-учительтнень 1-це ды 2-це промкстнэнь анокстамосонть ды ютавтомасонть 1924—1925-це иетнестэ. Неть иетнестэ А. П. Рябов аноксты эрзянь школань лездамо пелькст (учебникть). 1926—1927-це иетнестэ ульнесь сон [[Эрзянь кель|эрзянь келень]] экспедициясо [[Лувне (Орданьбуе)|Лувне]] ды [[Кеченьбуе]] велетнесэ. 1926-це иестэ сон кармась тонавтнеме Востоконь народтнэнь НИИ-нь аспирантурасо. Тосо сон тееви эрзянь ды мокшонь келень покш содыцякс. А. П. Рябовось аноксты эрзянь келень юронть, ванькскавты эрзянь келенть руз валтнэнь эйстэ.

1930 иесте А. Рябовонь кедь алдо лись «Эрзянь-рузонь валкске». Вана мезе кадсь сон эйстэдензэ кавто-колмо вал (пунктуацуиясь ды сёрмадома нормась кадозь):
{{Цитатань ушодома}}  Те валкскенть мон сёрмадыя 1925-це иестэ. Умоконь тевть... Ламо шка ютась седе мейле. «Яла икелев чуди Сура леесь». Эрзянь кельскак а айшчи ве таркасо. Валкскенть сёрмалыцящояк кайсь эрзянь келенть кувалт. Лиякс де седе ламо сэрмадоволь сон ней. Лиякс нолдавлиньзе «кель пирясо кочказь кснавнэ» валонзо.<br />

Ютазь шкась а мурды. Сави нолдамс мезе ули. Валкскенть ловныцязо иляссо стувто — сон сёрмадозь 1925-це иестэ. <br />

Ламо валт пырнынь Куцян велестэ (Ордань-буень район Мокшэрзянь область). Валтнэнень максозь литературань келень хорма. <br />
Ламо шка ютавтсь, ламо вий рутсь мартон валкскенть сёрмадомсто Демань Поля (П. Ф. Дементьева).<br /><br />

''Январь ков  1930-це ие. <br /> Анатолий Рябов<ref> Эрзянь-рузонь валкске. Москов, Центриздат, 1930 А. П. Рябов</ref>. <br />''{{Цитатань пе}}
 
[[1934 ие|1934]]-це иестэ эрзянь келень васенце профессоронть А. П. Рябовонь тердизь Мордовской пединститутс мокшонь-эрзянь келень кафедранть прявтокс. А. П. Рябов профессоронть покш питнезэ сеньсэ, што сон васенцеде сёрмадызе ды ловнызе неень шкань [[Эрзянь кель|эрзянь келень]] курсонть, методиканть ды сонзэ историянзо.

Мордовской пединститутсо А. П. Рябовонть перька пурназельть учёнойтне (Антонов, Смирнов, Васильев, Макаров) ды студенттнэ (Горбунов, Сигимова, Смолькина, Назаров).

== НКВД: «Эрзя ды мокшонь раськетнень ятт» ==
«Вельть покш важодемась» мокшо ды эрзянь культуранть кепедемасонть НКВД-нтень неявсь берянь тевкс. 1937-це иень [[Аштемков|аштемковонь]] 5-це чистэ ульнесь максозь №4  ордер Рябовонь Анатолиень кудосо вешнеманть коряс. Сонзэ пекстызь, ёвтазь «мокшонь ды эрзянь ятокс». Пекстазель сонзэ низэяк, тонавтыцясь Прасковья Фадеевна, а цёраст Ричард ёртозель ушов.

1937-це иень [[Ацамков|ацамковонь]] 17-це чистэнть чумондомасонть мерезель, што сонзэ сиведизь финнэнь ды эстононь шпионтнэ, [[Бубрих, Дмитрий Владимирович|Дмитрий Бубрих]] ды Марк. Нама, А. Рябов кодамояк «антисоветской» тевсэ арасель, ялатеке 1938-це иень [[панжиковонь 23 чи]]стэ<ref name="«Кудо»"/> ледезель. Калмамо тарказо апак ёвта те шкас.

Омбоцеде чавизь сонзэ кода «раськень ят» 1952-це иень келень конференциясо, кона алтазель келень коряс «Сталинэнь» роботатненень, истя жо ледезельть Мордовиянь ламо лия покш ломанть. СССР-нь Верховной Судонь Военной коллегиясь 1956-це иень [[Сундерьков|сундерьковонь]] 28-це чистэ полавтызе Верховной Судонь коллегиянь приговоронзо, кона теезель А. П. Рябовонь коряс, секскак тевесь лоткавтозель преступлениянть арасьчинзэ коряс.

А. П. Рябов профессоронть ульнесь нурькине эрямозо, ялатеке сон виензэ максызе эрзянь ломантнень туртов. Сон сёрмадсь малав 30<ref name="«Кудо»"/> ловномат эрзянь ды мокшонь кельтнень коряс, конатне кандыть те шкас покш лезэ. Минь сюконятано те покш Эрзянь ломанентень, кирдтяно сонзэ мельсэнек — превсэнек.

==Вант седе тов:==
* [[Рябов, Владимир Павлович|Владимир Рябов]]
* [[Васильев, Тимофей Васильевич|Тимофей Васильев]]

{{Lisj}}


[[Category:Эрзянь Ине ломанть|Р]]
[[Category:Эрзянь сёрмадейть|Р]]
[[Category:Эрзянь тонавтыцят|Р]]
[[Category:Эрзянь ютавтыцят|Р]]
[[Category:Эрзякс кортыцят|Р]]
