[[Image:Рабовонь Анатолиесь Ричард цёранзо марто.jpg|thumb|right|350px|Рябовонь Анатолий Ричард цёранзо марто]]
'''Рябовонь, Анатолий Павлович ''' ( [[16 (кемкотово)|16]]-це  [[Чадыков|чадыковонь]] [[1894 ие|1894]] ие, [[Ламбаське (Ицял буень)|Ламбаське велесэ]],  [[Ицялонь буе|Ицялонь буесэ]], [[Мордовия Республикась|Мордовия Республикань]]  — [[22 (комськавтово)|22]]-це [[Панжиков|панжиковонь]] [[1938 ие|1938]] иесте, ) — эрзянь [[профессор]], ламо келень содыця, васенце '''Эрзянь букварень пурныця-нолдыця'''. [[1923]] иестэ сти прявтокс  Московсо [[«Сыргозема» вейсэндявкс]], ледезь 1938-це иень [[Панжиков|панжиковонь]] [[23 (комськолмово)|23-це]] чистэ.

== Эрямо пингезе (Биографиязо) ==

Рябовонь Анатолий  чачсь эрзянь сокиця-видиця семияс, [[Ламбаське (Ицял буень)|Ламбаське велесэ]]. Велень школанть прядовомадо мейле тетянзо-аванзо кучизь сонзэ тонавтнеме [[Починковонь духовной училищав]], мейле тонавтни [[Нижегородской оймень (духовной) семинариясо]]. 

== Тонавтнемазо ==
Тетянзо куломадо мейле кадсы семинариясо тонавтнеманть, ансяк, сёксня 1912-це иестэ пек парсте максы экзамент Нежинской педагогической институтонь келень тонавтнема(филологической) факультетс, конань пек парсте прядсы [[1916 ие|1916]]-це иестэ. Тонавтнемстэ сон кармась содамост латинэнь, англиянь, финнэнь ды эстониянь кельтнень.

[[4 (ниле)|4]] [[Ие|иеть]] А.П.Рябов важодсь тонавтыцякс семинариясо, мейле – [[Обранонь ёнкс|Обранонь ёнкс]] (Нижегородской) губерниясо раськень образованиянь отделсэ сотрудникекс. Тесэ сон бажи теемс школасо тонавтнеманть [[Эрзянь кель|эрзя]] ды [[Мокшонь кель|мокша]] кельтнесэ. Активной профессиональной важодемазо эрзятненень ды мокшотненень раськень школа панжома коряс неизь РСФСР-энь Наркомпросонь прогрессивной сотрдниктне, секскак [[1924 ие|1924]]-це иестэ сонзэ тердить Московов важодеме методистэкс Совнацменэнь Центральной Мордовиянь бюров.
[[Москов ош|Московсо]] свал ульнесь покш мокшонь ды эрзянь томбале эрицятнеде. Тесэ мокшотне ды эрзятне муильть кекшема тарка вачочиденть, революциядо мейле кундсематнеде, свал весе кортасть эсь ютковаст тиринь кельсэ.

== Московсо эрямозо ==
[[1923 ие|1923]]-це иестэ эрзятне ды мокшотне панжить Московсо [[«Сыргозема» вейсэндявкс|«Сыргозема» вейсэндявкс]], покш тарка косо явозель морамо кужотненень, конань прявтокс ульнесь А. П. Рябов. Те хоронть лемс Весесоюзонь пачтямокерьксень (радиосо) морамодо мейле масторонть эрьва пельде сыльть пек ламо сёрмат, конатнесэ ломантне ёвтнесть покш ёжомарямодост эсест кельсэ искусстванть марто вастомадонть, вельть седейсэ моразь эрзянь моротнеде.

Морамотнесэ сеедьстэ ульнесть покш ломантькак, примеркс, искусствасо реформаторось В. Э. Мейерхoльд, кона ульнесь «чавозь» эрзя моротнень мазычисэ. Сон пек вечкилинзе А. П. Рябовонь хоронть эрзянь моротнень.

1926-це иестэ панжови эрзянь ды мокшонь клуб Марьиной Рощасо, прявтокс путозель А.П.Рябов. Те клубось теевсь эрзянь келень, литературань ды культурань центракс. Свал инжекс ульнесть тесэ [[Артур Моро|Артур Моро]], [[Никул Эркай|Никул Эркай]], [[Лукьянов А.|А. Лукьянов]], [[Григошин Я.|Я. Григошин]], [[Чесноков Ф.|Ф.Чесноков]] ды ламо лия сёрмадыцят. А.П.Рябов свал вансь од ломантнень касомаст мельга.

== Саран ошсо. Эрзянь келень кепедема шка ==

Зярдо теевсь [[Мордовия Республикась|Мордовия]] автономиясь ды панжовсь Саран ошсо пединститут, А. П. Рябов сы [[Саран ош|Саран ошов]], сестэ сон кадызе эсензэ «эйкакшонзо» - хоронзо уш се шкане содавикс эрзя морыцянтень Илларион Яушевнень.

А.П. Рябовонь, кода лингвистэнтень, покш вий макссть вастоматне келень покш содыцятнень Д. В. Бубрихень, Ф. Ф. Советкинэнь ды народонь просветителенть М. Е. Евсевьевень марто.
Сон покш тев тейсь эрзянь ды мокшонь тонавтниця-учительтнень 1-це ды 2-це промкстнэнь анокстамосонть ды ютавтомасонть 1924-1925-це иетнестэ. Неть иетнестэ А. П. Рябов аноксты эрзянь школань лездамо пелькст (учебникть). 1926-1927-це иетнестэ ульнесь сон [[Эрзянь кель|эрзянь келень]] экспедициясо Лувне ды Кеченьбуе велетнесэ. 1926-це иестэ сон кармась тонавтнеме Востоконь народтнэнь НИИ-нь аспирантурасо. Тосо сон тееви эрзянь ды мокшонь келень покш содыцякс. А. П. Рябовось аноксты эрзянь келень юронть, ванькскавты эрзянь келенть руз валтнэнь эйстэ.
[[1934 ие|1934]]-це иестэ эрзянь келень васенце профессоронть А. П. Рябовонь тердизь Мордовской пединститутс мокшонь-эрзянь келень кафедранть прявтокс. А. П. Рябов профессоронть покш питнезэ сеньсэ, што сон васенцеде сёрмадызе ды ловнызе неень шкань [[Эрзянь кель|эрзянь келень]] курсонть, методиканть ды сонзэ историянзо.

Мордовской пединститутсо А. П. Рябовонть перька пурназельть учёнойтне (Антонов, Смирнов, Васильев, Макаров) ды студенттнэ (Горбунов, Сигимова, Смолькина, Назаров).

== НКВД: "Эрзя ды мокшонь раськетнень ятт" ==


«Вельть покш важодемась» мокшо ды эрзянь культуранть кепедемасонть НКВД-нтень неявсь берянь тевкс. 1937-це иень [[Аштемков|аштемковонь]] 5-це июньстэ ульнесь максозь 4 № ордер Рябовонь Анатолиень  кудосо вешнеманть коряс. Сонзэ пекстызь, ёвтазь « мокшонь ды эрзянь ятокс». Пекстазель сонзэ низэяк, тонавтыцясь Прасковья Фадеевна, а цёраст Ричард ёртозель ушов.

1937-це иень [[Ацамков|ацамковонь]] 17-це  чистэнть чумондомасонть мерезель, што сонзэ сиведизь финнэнь ды эстононь шпионтнэ, Д.В Бубрих ды Марк. Нама, А.  Рябов кодамояк «антисоветской» тевсэ арасель, ялатеке 1938-це иень [[Панжиков|панжиковонь]] 23-це чистэ ледезель. Калмамо тарказо апак ёвта те шкамс.

Омбоцеде чавизь сонзэ кода «народонь враг» 1952-це иень келень конференциясо, кона алтазель келень коряс «Сталинэнь» роботатненень, истя жо ледезельть Мордовиянь ламо лия покш ломанть. СССР-нь Верховной Судонь Военной коллегиясь 1956-це иень  [[Суньдерьков|суньдерьковонь]] 28-це чистэ полавтызе Верховной Судонь коллегиянь приговоронзо, кона теезель А.П.Рябовонь коряс, секскак тевесь лоткавтозель преступлениянть арасьчинзэ коряс.

А.П.Рябов профессоронть ульнесь нурькине эрямозо, ялатеке сон виензэ максызе эрзянь ломантнень туртов. Сон сёрмадсь малав 30 ловномат эрзянь ды мокшонь кельтнень коряс, конатне кандыть те шкас покш лезэ. Минь сюконятано те покш Эрзянь ломанентень, кирдтяно сонзэ мельсэнек - превсэнек.

ПОЛАДКСОЗО МОЛИ, ялгат! Учодо

==Сёрм.:==
* Анатолий Павлович Рябов: Бибилиографический указатель, Саранск, 1994 ие 
<!--
Н. Баюшкина,
наукань кандидат
-->


[[Category:Эрзянь Ине ломанть|Р]]

[[ru:Рябов, Анатолий Павлович]]
[[uk:Рябов Анатолій Павлович]]
