{{Россия Масторонть субъект|
Лем=Мордовия Республикась|
РЛ=Эрзянь ды Мокшонь Мастор|
OfNm2=Республика Мордовия|
Коцт=[[Артовкс:Flag of Mordovia.svg|150px|Мордовия Республиканть коцт]]|
FSCoA=[[Артовкс:Coat of Arms of Mordovia.svg|150px|Мордовия Республиканть герб]]|
FlagLnk=Мордовия Республиканть коцтось|
CoALnk=Мордовия Республиканть гербесь|
FSMapName=RussiaMordovia|
FSCtrWhat=Прявтош|
FSCtrNm=[[Саран ош]]|
AreaRnk=72-це|
TotArea=26 200|
WaterPrcnt=0,1|
PopRnk=62-це|
Ломанть=834 819|
PopCtDate=2010|
PopDens=32,7&nbsp;|
GDP=46,0|
GDPCtDate=2006|
GDP(PPP)=53,4|
FedDistrNm=[[Россия Масторонть Равчирева федерациянь кужось|Равчирева]]|
EcRegNm=[[Равонь-Вяткань экономикань буесь|Равонь-Вяткань]]|
CadNo=13, 113|
OfLangs=[[Рузонь кель|рузонь]], [[Эрзянь кель|эрзянь]], [[Мокшонь кель|мокшонь]]|
Прявтонть лемезэ = Республикань прявтось|
HeadNm= Владимир Волков|
MSKS=0|
}}
'''Мордо́вия Респу́бликась (Э́рзянь ды Мо́кшонь Ма́сторось)''' — республика, [[Россия Мастор|Россия Масторонть]] вейкеть права марто субъект. Прявтошось — [[Саран ош]].

== Географической аштема тарказо ==
Республикась ашти [[Чилисема-Европейской валаня тарка|Чилисема-Европейскоень валаня тарканть]] лангсо чилисема ёнксонть, чивалгома ёнксось ашти [[Йока]]-Дононь валаня таркаванть, тараказо — 26,2 тёжат [[Вайгельпе|вайгельпеть]]. Республиканть сехте вере тарказо — 324 м. 
[[Артовкс:Mordovia03.png|thumb|250px|right]]
[[Пелеве ёнкс|Пелевеёно]] Мордовиясь шабрацек ашти [[Обранонь ёнкс|Обран ёнкс]] марто, пелеве-чилисема ёнга — [[Ветькень Республикась|Ветькень Мастор]] марто, [[Лембе ёнкс|чипеле ёнга]] — [[Пенза ёнкс]] марто, [[Чивалгома|чивалгомава]] — [[Эрязянь ёнкс|Эрязянь ёнксонть]] марто. 

Мордовиява чудить 114 [[лей]]ть. Сехте покштне: [[Мокша лей|Мокша леесь]], [[Исса лей|Исса]], Сивинь, Сатис, [[Вадолей|Вад]] чудильманзо марто ды [[Сура лей|Сурась]] – [[Ратор лей|Ратор (Алатырь)]], [[Инесаро лей|Инсар]] ды Рудня чудильманзо марто. Истяжо Мордовиясо малав 500 [[эрьке]]ть. Сехте покштне: [[Инерка]] ды Татарка.

== Икелень эрямо кевкстемась ==
1928 [[Ие|иень]] [[Медьков|Медьковонь]] кемкотово чистэ, Куншка-Равонь ёнкстнень потмсо, теезь Эрзямокшонь округось (кужось). Эрзянь Мокшонь Масторось (Мордовиясь) чачсь 1930 иень [[Якшамков|якшамковонь]] 10 чистэ кода явозь ёнкс, мейле сон теевсь Эсь Азорксчи марто (Автономной) Масторокс. 1934 иень [[Ацамков|ацамковонь]] комсеце чистэ лемдязь — Мордовской Автономной Советской Социалистической Республикакс. 1990 иень ацамковонь сисемеце чистэ сон теезь — Мордовской Советской Социалистической Республикакс. 1994 иень якшамковонь комсьветееце чистэ неень шкас — Мордовия Республикась. Эрзянь ды Мокшонь Масторонь Конституциясь примазь 1995 иень [[Таштамков|таштамковонь]] комсьвейкееце чистэ Мордовия Республикань Конституциянь Промкссонть.

== Эрицятнеде ==
[[Артовкс:Народы Мордовии.png|thumb|400px|left|Раськетьне конат эрить Мордовияссо]]
Мордовиясо неень шкасто эрить 808 888 ломанть (2015 ие). Мордовия Республикасо совить комськавтово велень буеть, вейке ошонь кужот ды кото буень кедь алов совиця ошт. Весемекс: 19 важодиця эрямот, ды 1 313 велеть. Ошонь эрицят — 61,22 % (2015 ие).

Мордовиясо эрить [[эрзят]] (чилисема ёнкссо) ды [[мокшот]] (куншка таркасо ды чивалгома ёнкссо). 

Мокшотнеде сех ламо Атюрьбуень (90,27 %), Торбейбуень (62,55 %), Ташто Шайгабуень (59,48 %), Пейкужо буень (52,14 %) ды Ковёлбуень (51,72 %) ёнкстнэсэ. Эрзятнеде — Кочкурбуень (92,14 %), Тумобуень (86,4 %), Отяжбуень (84,72 %), Покш Игнадбуень (83,47 %), Орданьбуень (57,85 %) ды Покш Килейбуень (56,84 %) ёнкстнэсэ. Лия буетнева, кода Саран Ошонь кирьксэнть эрицятне рузт.

Сех ламо эрицятне лововить православиянь христианокс. Теде башка ламо эрицятнеде каить пряст мусульманонь кемемантень (магометянонь). Алкуксонь эрзятне кемить Эрзянь Кемема юртненень, ды алтыть оймест [[Инешкипаз|Инешкипазнэнь]]. Икелень шкасто эрьва эрзя раськенть-буенть ульнесь эсензэ прявтозо — Чиряз, конань лангсо ульнесть буень Эрзянь Чиряз, весень сынст перть-перькава пурныль Эрзянь Инязор. Васенце Ине Инязорокс ульнесь [[Тюштя]]. Сондензэ мейле сехте содавикс Инязорокс ульнесть [[Инязор Пургаз|Пургаз]], кона аштесь [[Эрзянь Мастор|Эрзянь Масторонть]] кисэ XIII пингестэ. Инязоронть икеле кочкильть эрзянь Покш чистэ — [[Раськень Озкс|Эрзянь Раськень Озксо]]. Неень шкань эрямосонть, кочкасть Эрзянь Инязоро Пиргуж.

== Масторонь прявт кельтне ==
Масторонь прявт келекс Мордовиясо лововить [[Рузонь кель|рузонь]], [[Эрзянь кель|эрзянь]] ды [[Мокшонь кель|мокшонь]] кельтне.

2002 [[Ие|иестэ]] весе Россиянть келес эрицятнень ловноманть коряс эрзятнеде, мокшотнеде, каратайтнеде, тюрюханьтнеде ды шокшатнеде Россия Масторсо эрить малав 843350 ломаньть. Тиринь келенть содасызь эйстест 614260 ломанть, рузонь келенть содасызь 837534 ломанть. '''[[Эрзят|Эрзякс]]''', 2002-це иень ловномасонть эрзякс пряст сёрмадызь 84407 ломанть, мокшокс - 49624. Кода невти ловномась (статистикась) эрзянь ды мокшонь эрицятнеде 1989 иестэ 2002 иес вишкиньгавтовсь 27%-с (1989 иестэ эрзятнеде ды мокшотнеде ульнесь 1 153 987 ломанть). 

Васенцеде, наукань тевсэ эрзянь келень юронть ванькставтызе руз валтнэнь эйстэ '''эрзянь васенце профессор''' [[Рябовонь Анатолий|Рябовонь Анатолий Павлович]] .

== Эрьва мезде ==
Неень шкасто Мордовия ловови аграрно-индустриальной регионокс, течинь чис саезь сон ашти вейке рядсо виев ды покш Россиянь предприятиятнень ютксо. Мордовиясо нолдавить электроника, экскаваторт, резинотехнической изделият, медицинань препарат, валдонь приборт, вагонт ды пельвагонт. Покш вирень площадьтне аштить юрокс чувтонь перерабатывающей промышленностьсэнть. Республиканть велень хозяйствасо кастовить модамарть, сахор якстерькайть ды лия эмежт. Покш тарка истя жо саи кудонь ракшань кастомась ды сывелень миемась.

Республикасо улить пек мазы таркат, тесэ вастат тусто вирть, вирень степть, чеядавкст ды чуварт, лейть ды эрькть, поронь пандопрят ды раужо мода. Тесэ касыть тёжадо ламо куракшонь ды цецянь видт, эрить кавтосядто ламо нармунть ды малав котонькемень ракшат. Эсензэ мазычисэнзэ республикась мани иестэ иес седе ламо оймсицят. Мордовиясь ламо иеть содави эсензэ спортсменсэнзэ истямо видсэ, кода якамосо, стака атлетикасо, греко-римской бороцямосо, пауэрлифтингсэ ды спидвейсэ. 2004 иестэ васенцекс республикасо Михаил Мишин сайсь сиянь медаль Афинэнь Олимпиадасо. Неень чистэ республикасо 500 ламо эйкакшт бажить саемс соревнованиясо призовой таркат спортивной якамосо, ды эряви меремс, ули кинь кис кенярдомс. Денис Нижегородов ды Алексей Воеводин 2004 иестэ теевсть сиянь ды бронзовой призерокс Олимпиадасо Афинасо. Республикась ловови ламораськенекс, тесэ эрить эрзят, мокшот, [[шокшот|шокшат]], [[рузт]], [[печкаст]] ды лиять, весе сынь эрить паро мельсэ ды оймсэ. Мордоявиясо ламо тонавтнемань, культурань ды оймсемань учрежденият.

== Мордовиянь тонавтнемань таркат==
* Республикасо тонавтнемань 9 версе заведеният (вере тонавтнема тарка). Сынст прявтсо Мордовиянь Н. П. Огарёв лемсэ государственной университетэсь. Панжозь [[1931]]-це иень [[ожоков]]онь 1-це чистэ кода педагогической институт. [[1957]]-це иень [[ожоков]]онь 2-це чистэ саезь университет. Ней эйсэнзэ [[14]] факультетт ды [[7]] институтт, конатнесэ тонавтнить [[35]] тёжадо ламо студентт. Равчирень классической вузтнэстэ сехте покш, сови национальной исследовательской университеттнэнь юткс. 

* Мордовиянь М. Е. Евсевьев лемсэ государственной педагогической институтось теезь [[1962]]-це иень [[медьков]]онь [[30]]-це [[чи]]стэ. Ней эйсэнзэ 7 факультетт, конатнесэ тонавтнить малав [[6]] тёжат студентт. [[2004]]-це иестэ Рособразованиянь рейтингсэ масторонь [[78]] педагогической вузтнэнь ютксо саизе [[36]]-це тарканть. 

* Россиянь кооперациянь университетэнь Саранскоень кооперативной институтось теезь [[1976]]-це иень [[таштамков]]онь [[23]]-це чистэ. Эйсэнзэ тонавтнить малав 7 [[тёжа]]т студентт. Тонавтнемась ветяви истямо лувсо: лицей – техникум – вуз. Кооперативной техникумось аноксты специалистт [[5]] специальностень коряс, высшей образования максови 4 специальностень коряс.

== Мордовиянь буетне ==
Ней Мордовиясо 22 буеть ды республикань кедь ало 3 [[ош]]т ([[Саранск]], [[Рузаевка]], [[Ковёл ош]]). 
[[Артовкс:Mordovia districts numbered.svg|thumb|400px|Буень ланкс явомась Мордовиясо]]
# [[Орданьбуе]]
# [[Атюрьбуе]]
# [[Отяжбуе]]
# [[Покш Килейбуе]]
# [[Покш Игнадбуе]]
# [[Тумобуе]]
# [[Кузбуе]]
# [[Пейкужо буе]]
# [[Инесаро буе]]
# [[Ицялонь буе]] 
# [[Кадоньбуе]]
# [[Ковёлбуе]]
# [[Кочкурбуе]]
# [[Якстерекуро буе]]
# [[Лямбирьбуе]]
# [[Оразайбуе]]
# [[Рамаданбуе]]
# [[Ташто Шайгабуе]]
# [[Чополтбуе]]
# [[Теньгушбуе]]
# [[Торбейбуе]]
# [[Чаунзабуе]]

{{Commonscat|Mordovia|Мордовия Республикась}}


{{Мордовиянь буетне}}
{{Суоми-угрань масторт}}
{{Равчирева федерациянь кужось}}
<br clear="all">
{{Россия Масторонть масторпелькстнэ}}

[[Категория:Россия Масторонть масторпелькстнэ]]
