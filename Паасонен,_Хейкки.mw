{{Ломанесь
 |лем                  = Паасонен Хейкки
 |оригинальной лем      = 
 |чачома лем         = {{lang-fi|Heikki Paasonen}}
 |артовкс              = Heikki Paasonen (1865—1919).jpg
 |артовксонть покшолмазо   = 200
 |артовксонть эйсте = 
 |важодема ёрокчизе     = келень содый-теий, фольклорист, омбо масторонь кельс ютавтыця
 |чачома чись          = 02.01.1865
 |чачома тарка         = {{ЧачомаТарка|Миккели ош}}, {{ЧачомаТарка|Суоми Мастор}}
 |гражданчи            = {{Масторкоцт|Суоми Мастор}}
 |кедьалксчи           = {{Масторкоцт|Россиянь Империя}}
 |кулома чись          = 24.08.1919
 |кулома тарка         = {{КуломаТарка|Хельсинки ош}}
 |тетязо               = 
 |авазо                = 
 |мирдезэ              = 
 |низэ                 = 
 |эйкакшонзо           = 
 |казнеть ды медальть  = 
 |автограф             = 
 |вальма                = 
 |википурнавкс         = 
}}
'''Паасонен Хейкки''' ({{lang-fi|Heikki Paasonen}}, [[1865]] [[якшамковонь 2 чи]] [[Миккели ош]] — [[1919]] [[умарьковонь 24 чи]] [[Хельсинки ош]]) — келень содый-теий, фольклорист, омбо масторонь кельс ютавтыця. 

Чачсь [[Суоми Мастор|Суоми масторонь]] [[Миккели ош|Миккели ошсо]] 1865 иень [[якшамков]]онь омбоце чистэ. Университетэнь прядомадо мейле (1888) сыргась эрьзятнень-мокшотнень юткс фольклор материалонь пурнамо. Келев-валов материалтнэсэ пурнась 1889-1912 аволь ськамонзо, ульнесь лездыцянзояк.

1889—1890 иетнестэ пурнась велетнева [[Эрзя|эрзятнеде]] ды [[мокшот]]неде материал. 1898—1902 иетнестэ эрзятнень ютксо, истяжо [[марить|маринь]], татаронь-мишарень, хантонь ютксо. Пурныль эрьва мезе [[Суоми-угрань раськеть|суоми-угрань раськетнеде]]: эрямодост, кельдест, оршамопельдест,  истяжо явтась мель [[Ветькень кель|ветькень келентень]]. [[Эрзянь кель|Эрзянь]] ды [[Мокшонь кель|мокшонь]] кельтнесэ мусь 20-те ламо кезэрень ветькень валт. Учёноенть меленть коряс, неть валтнэ совавсть эрзянь ды мокшонь кельтнес  [[XIII пинге|XIII пингеденть]] икеле. 

Кода келень ванкшныця ваннось эрьва-кодат малавиксэнь кевкстемат [[Суоми-угрань кельть|суоминь-угрань кельтнень]],  сюлмавкст суоми-угрань ды тюрконь кельтнесэ, сынст вайгельксэнь касомаст. [[1908 ие]]стэ нолдась {{Коцт|Мадяронь Мастор|1867}}[[Мадяронь Мастор|Мадярсо]] [[Ветькень кель|ветьке]]-[[Мадьяронь кель|мадяро]]-немецень валкс, конатась турецень кельс ютавтозель ды нолдазь ульнесь Стамбул ошсо, 1974 иестэ одс нолдазь [[Мадьяронь Мастор|Мадярсо]]. 

Хейкки Паасонен — Гельсингсфорской университетэнь профессор, лингвист. Сон содылинзе эрзянь ды мокшонь кельтненьгак. Профессорось пурнась эрзянь ды мокшонь ёвтазь валсо раськень шкинемазо сюпав материалт. Россияв эрямонзо перть ученоесь тейнесь [[4 (ловома вал)|ниле]] экспедицият. [[1 (ловома вал)|Васенце]] экспедициясь ютавтозель [[1888 ие]]стэ. Ваннозельть-тонавтнезельть неень [[Ковёлбуе|Ковёлбуень]], [[Инесаро буе|Инесаронь]] ды [[Чаунзабуе|Чаунзань]] буетне. [[1890 ие]]стэ сакшнось Пензань губерниянь Спасской уездэв. [[8 (ловома вал)|Кавксо]] иень ютазь ученоесь тусь сехте покш экспедициянтень. Исследованиятне ютавтозельть Самарской губерниянь Бугульминской, Бугурусланской уездэнь эрзянь велетнесэ. Ней неть велетне совить [[Татаронь Республикась|Татарияв]], [[Самара ёнкс|Самарань ёнкссов]]. Теде мейле таго ульнесь [[Пенза ёнкс|Пензань]], [[Ульянонь ёнкс|Симбирской]] ды Казанской губерниятнесэ.

==Эрзянь ды мокшонь валксонь пурныцят==
1892-1912 иетнестэ валтнень Пензань, Тамбовонь, Саратовонь, Самарань, Цимбирень, Казанень, Уфань губерниятнева пурнасть:
* [[Евсевьевень Макар Евсевьевич]] 
* [[Зоринэнь Игнатий]]
* [[Савкинэнь Владимир]]
* [[Тарайкинэнь Михаил]]
* [[Учаевень Роман Федорович]] (1912 Саратов губерниянь Петровск буе)
* [[Чигинэнь Сергей]]
* [[Школьниковонь Иван]]
* [[Шуваловонь Андрей]]

==Фольклор материалонь пурныцят==
* [[Зоринэнь Игнатий]]
* [[Учаевень Роман Федорович]] (1912 Саратов губерниянь Петровск буе)
* [[Евсевьевень Макар Евсевьевич]] 

==Сёрм.:==
* Mordwinische Volksdichtung V. Band. SUST 161. Helsinki 1977, Suomalais-Ugrilainen Seura.
* Mordwinische Volksdichtung VI. Band. SUST 162. Helsinki 1977, Suomalais-Ugrilainen Seura.
*Mordwinische Volksdichtung VII. Band. SUST 176. Helsinki 1980, Suomalais-Ugrilainen Seura.
*Mordwinische Volksdichtung VIII. Band. SUST 178. Helsinki 1981, Suomalais-Ugrilainen Seura.
*Федотов М. Р. «Исследователи чувашского языка». Чебоксары, 1987. 
*[http://www.ling.helsinki.fi/~rueter/PaasonenMW.shtml The Dialect Dictionary of the Mordvin Languages Based on the Heikki Paasonen Materials]


[[Category:Суоми масторонть ломанть|П]]
