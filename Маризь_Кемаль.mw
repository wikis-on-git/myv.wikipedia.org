[[Image:Marizj Kemalj.JPG|thumb|right|200px|Маризь Кемаль эрзянь [[Авань оршамопелэст|оршамопельсэ]]]]

'''Маризь Кемаль''' (Раиса Степановна Кемайкина) — эрзянь сёрмадей, содавикс валморозей. 

Чачсь 1950 иень [[умарьков]]онь 13 чистэ [[Мордовия Республикась|Мордовиянь]] [[Чаунзабуе|Чамзаньбуень]] Вишка Маризь велесэ сокиця-видицянь семиясо. 1956 иестэ прядызеть школанть, тусь тонавтнеме [[Саран ош]]ов, косо прядызеть «[[эрзянь кель]]» пельксенть келеньсодыцянь факультетсэ Мордовиянь прявтуниверситетенть.     

1972 иестэ саезь 1975 видс важодсь пакшань тонавтыцякс тиринь велесэнзэ. [[кизэ|Кизна]] 1975 иесте тусь эрямо Саран ошов ды пецек кавто иеть  ульнесь куляньсёрмадеекс «Эрзянь правда» кулялопасонть. 1977 иестэ саезь сисем иеть важодсь Пушкинень А.С. лемсэ Мордовиянь ловнома кудосонть.

1985 иестэ саезь 1988 видс — поэзиянь прявтонть полавтыця «Сятко» журналсонть, 1989 иестэнть саезь течи чинть видс важоди секретарекс [[«Чилисема» (журнал)|«Чилисема»]] эрзянь эйкакшонь журналсонть.

Васенце валморонзо лисемась путови 1980 иенте. Умарьковонь номерсэнть «Сятко» журналонть ульнесь печатазь «Эйкакшчинь лавсь» [[валморо]]зо. Секе шкастонть ушодызеть улемэ эрьва [[ие]]нь одломанень литераторонь семинартнесэ. «Сятко» журналось кармась макснеме сонзэ валморонзо. 1987 иестэ лись ниле сёрмадеень пурнавкс «Маней васолкст», ков совасть Маризь Кемалень покш кочкавкс валморонзо. 1988 иестэ Мордовиянь книгань нолдыцясь-издательствась  нолдызеть сонзэ васенце пурнавксонзо «Лавсь».

Омбоце пурнавксозо лись 1994 иестэ «Штатол»  лем ало, сонзэ эйсэ малморыцясь арсесь эрямодонть, вечкемадонть, кезерень [[эрзят|эрзянь раськеденть]]. Тей совась виев, парсте сёрмадозь поэмазо «Мон - эрзян!», конасонть Маризь Кемаль сти ловныцятнень икеле ломанекс, конань теевс-путовсь эсь раськенть вечкемась, пертпельксэсь ды эрямоёжось. 


{{stub}}

[[Category:Эрзянь валморонь ладсийть]] 
[[Category:Эрзянь сёрмадейть]]
