[[Артовкс:Marizj Kemalj.JPG|thumb|right|200px|Маризь Кемаль эрзянь [[Авань оршамопелест|оршамопельсэ]]]]

'''Маризь Кемаль''' (Раиса Степановна Кемайкина) — эрзянь сёрмадей, содавикс валморозей.

Чачсь [[1950]] иень [[умарьков]]онь 13 чистэ [[Мордовия Республикась|Мордовиянь]] [[Чаунзабуе|Чаузаньбуень]] Вишка Маризь велесэ сокиця-видицянь семиясо. [[1956]] иестэ прядызе школанзо, тусь тонавтнеме [[Саран ош]]ов, косо прядызе «[[эрзянь кель]]» пельксэнть кельсодыень факультетсэ Мордовиянь прявтуниверситетэнть.

[[1972]] иестэ саезь [[1975]] видс важодсь пакшань тонавтыцякс тиринь велесэнзэ. [[кизэ|Кизна]] [[1975]] иестэ тусь эрямо Саран ошов ды пецек кавто иеть ульнесь кулянь сёрмадеекс «Эрзянь правда» кулялопасонть. [[1977]] иестэ саезь сисем иеть важодсь Пушкинэнь А. С. лемсэ Мордовиянь ловнома кудосонть.

[[1985]] иестэ саезь [[1988]] видс — поэзиянь прявтонть полавтыця «Сятко» журналсонть, [[1989]] иестэнть саезь течи чинть видс важоди секретарекс [[«Чилисема» (журнал)|«Чилисема»]] эрзянь эйкакшонь журналсонть.

Васенце валморонзо лисемась путови [[1980]] иентень. Умарьковонь номерсэнть «Сятко» журналонть ульнесь печатазь «Эйкакшчинь лавсь» [[валморо]]зо. Секе шкастонть кармась улеме эрьва [[ие]]нь од ломанень литераторонь семинартнесэ. «Сятко» журналось кармась макснеме сонзэ валморонзо. [[1987]] иестэ лись ниле сёрмадеень пурнавкс «Маней васолкст», ков совасть Маризь Кемалень покш кочкавкс валморонзо. [[1988]] иестэ Мордовиянь книгань нолдамокудось-издательствась нолдынзе сонзэ васенце пурнавксонзо «Лавсь».

Омбоце пурнавксозо лиссь [[1994]] иестэ «Штатол» лем ало, сонзэ эйсэ валморыцясь арсесь эрямодонть, вечкемадонть, кезэрень [[эрзят|эрзянь раськеденть]]. Тей совась виев, парсте сёрмадозь поэмазо «Мон — эрзян!», конасонть Маризь Кемаль сти ловныцятнень икеле ломанекс, конань теевсь-путовсь эсь раськенть вечкемась, пертьпельксэсь ды эрямоёжось.

{{stub}}

[[Category:Эрзянь валморонь ладсийть]]
[[Category:Эрзянь сёрмадейть]]

[[be:Марызь Кемаль]]
[[ru:Маризь Кемаль]]
[[uk:Марізь Кемаль]]
