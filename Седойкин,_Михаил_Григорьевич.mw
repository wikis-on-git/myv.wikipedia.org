{{Ломанесь
 |лем                  = Михаил Седойкин
 |оригинальной лем      = Храброй Миша
 |чачома лем         = Михаил Григорьевич Седойкин
 |артовкс              = 
 |артовксонть покшолмазо   = 
 |артовксонть эйсте =
 |важодема ёрокчизе     = морыця
 |чачома чись          = 4.11.1960
 |чачома тарка         =  {{ЧачомаТарка|Кенде веле||Кенде (Тумобуень)}}, {{ЧачомаТарка|Мордовия Республикась}}
 |гражданчи            = {{Масторкоцт|Россия}}
 |кедьалксчи           = 
 |кулома чись          = 
 |кулома тарка         = {{КуломаТарка|}}
 |тетязо               = Григорий Николаевич
 |авазо                = Мария Алексеевна
 |мирдезэ              = 
 |низэ                 = Ирина Петровна
 |эйкакшонзо           = 
 |казнеть ды медальть  = 
 |автограф             = 
 |вальма                = 
 |википурнавкс         = 
}}
'''Храброй Миша''' ({{Lang-ru|Седойкин Михаил Григорьевич}}) — морыця, седиця. Морси эрзякскак.

Чачсь [[1960 ие]]нь [[сундерьковонь 4 чи]]стэ. [[Тумобуе]]нь [[Мордовия]]нь [[Кенде (Тумобуень)|Кенде веле]]сэ. [[1976 ие]]стэ мольсь тонавтнеме Саранскоень седямонь  тонавтнемав дирижерско-хоровой отделенияc. Морамо тевентень (вокалонтень) тонавтнесь РСФСР-нь Заслуженной артистэнть Дмитрий Иванович Еремеевень пельде, кона се шкане важодсь Саранскоень музыкальной театранть прявтокс. Тонавтнеманть прядомадо мейле, [1980 ие]]стэ, Михаилэнь саизь армияв. Понгсь сон Васоло Чилисемав, Комсомольск-Амур-лангсо ошсо служась полковой оркестрасо, седясь валторнсо.

[[2004 ие]]стэ лиссь «Филантроп» раськеютконь премиянь лауреатокс. Морась Россиянь Вишкине театрасо, [[Женева ош|Женевасо]], [[Лозанна ош|Лозанна]]со, кавксть тердтнизь [[Китаень Раськень Республикась|Китаев]].

Сонсь Михаил Седойкин седи гармошкасо, баянсо. Вечки морсеме раськень морот. Истя жо моры Магомаевень, Кобзононь, Захаровонь репертуарсто. Ды аволь умок моразевсь [[эрзянь кель|эрзякс]]. Интернетсэ совась «Эрзянь вал» пурнавксонтень, косо ламот пшкадсть тензэ морамс мезеяк тиринь, эрзянь. [[Покш Игнадбуе]]нь тонавтыцясь Римма Жегалина кучсь тензэ рузонь содавикс моротнень эрзянь кельс ютавтовкст. Эрзянь аванть энялдоманзо коряс терявтсь морамс сынст. Пек парсте тензэ удалась! Вана мезэ сон корты тень коряс:
{{Цитатань ушодома}}Эрян Комсомольск-на-Амуре ошсо 30 иеть. Эрзякс кортамс тунь а кинь марто. Келенть малав стувтыя. Интернетэнь коряс весе сермадыть тень эрзякс. Содат, васня стакаль тень, а чарькодилинь весе валтнэнь. Аламонь-аламонь, ней тонадовсь, бажан максомс каршо валт эрзякс. Сюконян Римма Дмитриевнанень, сонзэ арась музыкань образованиязо, ялатеке, эрьва валонть ладясы мелодиянтень ды морави шождасто. Паро бу морамс мезеяк неень композитортнэнь, ули истямо мелем.{{Цитатань пе}}

Неень шкане эри [[Комсомольск-Амур-лангсо ош]]со. Сеедьстэ морси ошонь кенярксчитнесэ.
== Сёрм.: ==
<references />


[[Category:Культура]]
[[Category:Эрзят]]
[[Category:Эрзянь морыцят|С]]
[[Category:Эрзякс кортыцят|С]]
