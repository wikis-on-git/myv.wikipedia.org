{{Ломанесь}}

'''Подгорнова Алина Сергеевна''', валморонь сёрмадыця.

==Эрямо пингезэ==
Чачсь [[1991 ие|1991-це иень]] [[Ожоков|ожоковонь]] 19-це чистэ [[Мордовия Республикась|Мордовия Республикань]] [[Тумобуе|Дубёнкань буень]] [[Кобале (Тумобуе)|Кобалесэ]]. Эйкакшпингстэ саезь уш Подгорнова Алина кармась керьксамо арсеманзо рифмасо.
Васенце валморонзо сёрмадызе ушодкс классо тонавтнемстэ, ды лиссь сон «Чилисема журналсо» [[2004 ие|2004-це иестэ]]. Покшоль тейтеренть кенярксозо. Сюкпря тонавтыцятненень ды ялгатненень – эзизь керя сёлмонзо, эзизь лово шкинемань толнэнть стяконь тевекс, эйкакшонь налкшкекс. Эрьва ёндо лездасть. Ялгатне – паро валсо, тонавтыцятне – превсэ. Секскак, зярдо 8-це классо тонавтнемстэ Писателень союзось тердизе сонзэ од сёрмадыцянь семинарс, весе седейшкава кенярдсть кисэнзэ. Содасть: те а стяко, мезе-бути несть эрзянь тейтернестэнть литературас чарькодицятне. Истя Алина эрьва ие кармась сакшномо семинартнэс.

Школань прядомадо мейле тонавтнесь Н.П. Огарёв лемсэ госуниверситетэнь филологиянь факультетсэ. Арсесь сюлмамс эрямонзо эрзянь журналистиканть марто. Ды вана [[2012 ие|2012-це иестэ]], университетсэ тонавтнемстэ, сась важодеме [[Сятко (журнал-ковставкс)|«Сятко»]] журналс, косо мельспаросо нейгак топавты эрзянь литературань ванстомань ды поладомань тевенть. Семинартнэ эзть юта лезэвтеме. Шкинемань толось виемсь ды валдомты сонзэ эрямонть, максы чарьксчи ды цидярдомань вийть. Ней уш сонсь Алина Сергеевна тонавты одтнэнь. Одтнэнень ули мезес тонавтнемс сонзэ пельде.

== Шкинемазо==
А. Подгорнова сёрмады аволь ансяк эрзянь кельсэ валморот, сёрмады рузонь кельсэяк, седе ламонень чарькодевест мелензэ-арсеманзо, пиштеманзо-мелявксонзо. «Сятко» журналсо лиснить лирикань миниатюранзо ды ёвтнеманзо.
Сёрмадовксонзо лиснесть ды лиснить «Чилисема», «Сятко», «Странник», «LITERRA Nova» журналтнэсэ, «Эрзянь валске» ([[2011 ие|2011-це ие]]), «Ступени» ([[2012 ие|2012-це ие]]), «Тешкс» ([[2013 ие|2013-це ие]]), «Антология одного стихотворения о любви» ([[2013 ие|2013-це ие]]), «Современная литература народов России: Поэзия / Антология» ([[2017 ие|2017-це ие]]) вейсэнь пусмотнесэ. [[2013 ие|2013-це иестэ]] лиссь «Марямга / Вслух» валморонь васенце пусмозо, [[2016 ие|2016-це иестэ]] – «Кроме рифм» омбоце пусмозо. Кавонест пусмотне явозь кавтов: эрзянь ды рузонь пельксэс.

Подгорнова Алина – Россиянь писателень союзонь член ([[2013 ие|2013-це иестэ саезь]]), од сёрмадыцятненень Мордовия Республикань Прявтонь премиянь лауреат ([[2013 ие|2013-це ие]]).
 
==Литературась==
* Писатели Мордовии : библиографический справочник : в 2 т. Е. 2. Л – Я / сост. : А. И. Брыжинский, Л. П. Бойнова, Е. И. Чернов. – Саранск : Мордовское книжное издательство, 2015. – 544 с. ISBN 978 – 5 – 7595 – 1938 – 6 (т. 2)
* «Чилисема», 2017, №1, С.20

{{Lisj}}

[[Category: Н. П. Огарёв лемсэ Мордовиянь прявт университетэнь прядыцят|П]]
[[Category:Эрзянь кельсэ кортыцят]]
[[Category:Эрзянь валморозейть]]
