{{Lomanes}}
'''Пинскень Болотат'''<br>

Пинскень Болотат (Беларусокс: ''Пінскія балоты, Pinskiya baloty''), истя жо содавить кода Припятень Болотат (Беларусокс: ''Прыпяцкія балоты, Prypiackija baloty''), теке марто [[Полесьень Болотат]] ды [[Рокитно Болотат]] теить покш ведев-болотав таркат [[Припять]] леень  чирева ды леень ожа чирева, [[Брест]], [[Могилев]], [[Киев]] оштнень видс. Те сехте покш ведев-болотав тарка Европасо. Те таркасонь ашти [[Пинск]] ошось.<br>

'''Ваннома'''<br>

Пинскень Болотат аштить <nowiki>[[Полесьень Алотаркасо]]</nowiki>, тестэ лиси, што Полесьень Болотат ацавить Беларусиянь ламо модава ды Украинань пелевеёнга. Болотатне ацыть 269,400 km2 , сынст перька аштить песоконь алотаркат ды <nowiki>[[Припять]]</nowiki> леень ожат. Припять леесь — те Днепрань прявт <nowiki>[[лейожа]]</nowiki>. А ютавиця вирь полады болотасо, зёлтсо, лейсэ, конатне тетькевить 480 км. Иень перть болотатне полавтыть покшолмаст, солы ловось  ды сёксень пиземетне кандыть седе ламо ведь. Болотатне нь костямост ушодовкшность 1870 иестэ ды костязь мода лангсо молить сокамот-видемат.

'''Историязо'''<br>

Историянь коряс малава весе иень перть болотатне аштить аютавицякс покш ушмотненень, мезесь ашти прясо покш ушмонь ютамсто не модатнева. Римень Прокопий историкенть «Юстинианонь тортинге» сёрмадовкссо ашти тешкстазь, што васенце славянтнэ кекшнесть не болотатнева ведь алга ды лексесть нудей вельде тосто.<br>

Кода весе болотатне, таркатне лововсть аволь шумбракс. 19 пингестэ ламо таркава болотатне ульнесть костязь, истя идевсь 1,5 млн га.
Васенце Весе масторонь тортингень шкане болотатне явизь Австро-Венгриянь ушмотнень XIIце корпусдо ды лангозост каятотсть Рузонь Империянь ушмотне. Тортингень шкане болотатне кадовсть сехте аютавиця таркакс.<br>

Омбоце Весе масторонь тортингень шкане болотатне явсть кавтов турема театранть. Болотасо кекшнесть советской ды польской партизантнэ. Немецень прявтнэ арсесть костямс болотатнень, панемс тосто «аломантнень» ды нолдамс тов эрямо немецень [[колонист]].<br>

[[Конрад Мейер]] ульнесь «Припять Планонь» прявтокс. [[Гитлер]] лоткавтызе проектэнть, сон пельсь тестэ лиси «пулев вакан».
Немецень расань антропологось — [[Теодор Порше]] — ловсь неть болотатнесэ Арийской расань лисема таркакс.<br>


1942 иестэ малава 1000 еврейть оргодсть [[Лачва]] геттосто ды 600 эйстэст кекшсть Пинскень Болотав.<br>

Омбоце Весе Масторонь тортингень шкане вермахтонь ушмотне ютасть болотатнень  кругом. Ялатеке 1944 иестэ мекев молемстэ истят ушмотнень вейсэндявкстнэ, кода 7, 35, 134, 292 пехотань дивизиятнень савсь ютамс болотатнеь пачк. Сыненст савсь вачкамс чувтонь ютамокить.<br>

1952 иестэ Советской шкане ульнесь мель костямс болотатнень.<br>
 1986 иестэ таркась кармась весе мастор ланга содавиксэкс [[Чернобыль]] катастрофань коряс. Секе марто а эряви тапамс Припять ошонть ды Пинскень Болотатнеь. Ошось ашти 356 км ве енов.
