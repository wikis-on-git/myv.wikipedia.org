{{UC}}
'''Пинскоень Нупоньчейть''' ({{lang-be|''Пінскія балоты, Pinskiya baloty''}}), истя жо содавить кода Припятень Нупоньчейть ({{lang-be|''Прыпяцкія балоты, Prypiackija baloty''}}), теке марто [[Полесьень Нупоньчейть]] ды [[Рокитно Нупоньчейть]] теить покш ведев-нупоньчейень таркат [[Припять]] леень  чирева ды леень ожа чирева, [[Брест]], [[Могилев]], [[Киев]] оштнень видс. Те сехте покш ведев-нупоньчейень тарка [[Европа]]со. Те таркасонь ашти [[Пинской]] ошось.<br>

==Ваннома==
Пинскень Нупоньчейтьне аштить [[Полесьень Алотаркасо]], тестэ лиси, што Полесьень Нупоньчейтьне ацавить [[Белорузия Республикась|Беларузия]]нь ламо модава ды [[Украина]]нь пелевеёнга. Нупоньчейтьне ацыть 269,400 [[вайнельпе|вп]]2 , сынст перька аштить чуваронь алотаркат ды [[Припять]] леень ожат. Припять леесь — те Днепрань прявт [[лейожа]]<ref>[http://global.britannica.com/EBchecked/topic/477144/Pripet-Marshes Pripet Marshes - Encyclopædia Britannica]</ref>. А ютавиця вирь полады нупоньчейсэ, зёлтсо, [[лей]]сэ, конатне тетькевить 480 вп. [[Ие]]нь перть нупоньчейтне полавтыть покшолмаст, солы [[лов]]ось  ды [[сёксь|сёксень]] пиземетне кандыть седе ламо [[ведь]]. Нупоньчейтьнень костямост ушодовкшность [[1870 ие]]стэ ды костязь [[мода]] лангсо молить сокамот-видемат.

==Историязо==
Историянь коряс малава весе иень перть нупоньчейтьне аштить аютавицякс покш ушмотненень, мезесь ашти прясо покш ушмонь ютамсто не модатнева. Тундонь чадышкава нупоньчейтьне валовить ды пешкедить ведьсэ, секс ломантне ютавить тия ансяк венч лангсо<ref>[http://www.astronet.ru/db/msg/1192178/p1ch5b.html Основные закономерности географического распространения болот]</ref>. Коське «усиятнесэ» вастневить пиче-келейлопань вирьть.

Римень Прокопий историкенть «Юстинианонь тортинге» сёрмадовкссо ашти тешкстазь, што васенце славянтнэ кекшнесть не нупоньчейтьнесэ ведь алга ды лексесть [[нудей]] вельде тосто.

Кода весе нупоньчейтьне, таркатне лововсть аволь шумбракс. [[XIX пинге]]стэ ламо таркава нупоньчейтьне ульнесть костязь, истя идевсь 1,5 млн. га<ref>''Wetlands Under Threat.'' [[World Wide Fund For Nature]] Living Waters Campaign. [http://assets.panda.org/downloads/WETTHREATSENG.doc Issues Brief 1], p. 1</ref>. Васенце Весе масторонь тортингень шкане нупоньчейтьне явизь Австро-Венгриянь ушмотнень XII-це корпусдо ды лангозост каятотсть Рузонь Империянь ушмотне. Тортингень шкане нупоньчейтьне кадовсть сехте аютавиця таркакс.

Омбоце Весе масторонь тортингень шкане нупоньчейтьне явсть кавтов турема театранть. Нупоньчейтьнесэ кекшнесть советской ды польской партизантнэ. Немецень прявтнэ арсесть костямс нупоньчейтьнень, панемс тосто «аломантнень» ды нолдамс тов эрямо немецень [[колонист]]. 

[[Конрад Мейер]] ульнесь «Припять Планонь» прявтокс. [[Гитлер]] лоткавтызе проектэнть, сон пельсь тестэ лиси «пулев вакан»<ref>[[David Blackbourn|Blackbourn, David]], (2006). ''The Conquest of Nature: Water, Landscape and the Making of Modern Germany''. Jonathan Cape.</ref>. [[Немецьть|Немецень]] расань антропологось — [[Теодор Порше]] — ловсь неть нупоньчейтнесэ Арийской расань лисема таркакс. 


[[1942 ие]]стэ малава 1000 еврейть оргодсть [[Лачва]] геттосто ды 600 эйстэст кекшсть Пинскоень нупоньчейтьнесэ. 

Омбоце Весе Масторонь тортингень шкане вермахтонь ушмотне ютасть нупоньчейтьнень перькава. Ялатеке [[1944 ие]]стэ мекев молемстэ истят ушмотнень вейсэндявкстнэ, кода 7, 35, 134, 292 пехотань дивизиятнень савсь ютамс нупоньчейтьнень пачк. Сыненст савсь вачкамс [[чувт]]онь ютамокить, конатнева ютавольть шожда канст [[алаша]]со ускоматнесэ<ref>[http://gutenberg.net.au/ebooks11/1100731h/V1_5/v3.html Pictorial History Of The Second World War; Volume III - Fighting on the Pripet Marshes]</ref>. 

[[1952 ие]]стэ Советской шкане<ref>Karakov, G. (George), ''1952 plan for the draining of the Pripet Marshes.'' New York, N.Y. : Research Program on the U.S.S.R., 1953 (OCoLC)623960881.</ref>ульнесь мель костямс нупоньчейтьнень.
[[1986 ие]]стэ таркась кармась весе мастор ланга содавиксэкс [[Чернобыль]] катастрофань коряс. Секе марто а эряви тапамс Припять ошонть ды Пинскень нупоньчейтьнень. Ошось ашти 356 вп ве ёнов.

{{Lisj}}

[[Категория:Полесьянь нупоньчейть]]
[[Категория:Украинань нупоньчейть]]
[[Категория:Белорузиянь нупоньчейть]]
