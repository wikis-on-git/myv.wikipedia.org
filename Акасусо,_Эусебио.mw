Акасусо, Эусебио
Эусе́био Альфре́до Акасу́со Кола́н (исп. Eusebio Alfredo Acasuzo Colán; 1952-це иень чадыковонь 8-це чи, Лима, Перу ош) – перунь пильгеоскань налксиця, ортасо аштиця. 1975-це иестэ Американь Кубкань изниця, косо ульнесь Перу масторонь ортасо аштицянь полавтыцякс, 1979-це иестэ Американь Кубкань бронзань саиця, косо ульнесь 2 налксемасо. 1983-це иестэ Американь Кубкань саиця, косо ульнесь 6 налксемасо, 1983-це иестэ Масторлангонь пильгеоскань Пелькстамосо налксиця, косо ульнесь ортасо аштицянь полавтыцякс.

	Мезде ёвтневи

	1	Налксемань ки

	1.1	Сборнойсэ налксемат

	2	Изнямот

	2.1	Командасо

	3	Мельть-арсемат

	4	Кандовкст (ссылкат)

Налксемань ки

Сборнойсэ налксемат

Эусебио Акасусо 1975-це иестэ совавтозель Перунь сборнойс Американь Кубкань пильгеоскань пелькстамонтень, ансяк эсь тиринь масторонзо кис васенцеде лиссь налксеме 4 иень ютазь, 1979-це иень медьковонь 25-це чистэ ялгаксчинь налксемасо Колумбиянть каршо. Сестэ изнясь Перу – 2:1. Секе иестэнть Акасусо кармась ортасо прявт аштицякс Американь Кубкасо. Теде икеле Перу ульнесь Кубкань изницякс, секскак те масторонтень меревель ушодомс налксеманть полуфиналсто. Ансяк Чились перунсетненень эзь изняво ды колмоце таркась явозель Бразилиянть марто. Акасусо ульнесь кавонест налксематнесэ ды сырнень медаленть ваксс путсь Американь Кубкань бронзань медаль. 1982-це иестэ Акасусо понгсь Масторлангонь Пильгеоскань Пелькстамос, ансяк кода 7 иеде икеле сон ульнесь ортасо аштицянть полавтыцякс. 1983-це иестэ Акасусо колмоцеде налксесь Американь Кубкасо. Ульнесь 6 налксемасо, нолдась 6 оскат, ды тагояк сайсь бронзань медаль. Сборноенть кис Акасусо меельцеде налксесь Чили каршо Масторлангонь Пильгеоскань Пелькстамонтень стыкень налксемасо 1985-це иень ожоковонь 27-це чистэ. Се налксемасонть перунсетне изнязельть – 2:4. Весемезэ Эусебио Акасусо ютавтсь 30 налксемат, конатнесэ нолдась 34 оскат [1].

Изнямот

Командасо

Перунь Сборнойсэ

Американь Кубкань изниця: 1975

Американь Кубкань бронзань кавксть призёр: 1975, 1983

«Унион Уараль» оскакуросо

Перунь чемпион: 1976

Перунь чемпионатонь сиянь призёр: 1974

«Университарио» оскакуро

Перунь чемпион: 1982

Перунь чемпионатонь сиянь кавксть призёр: 1978, 1981

Перунь чемпионатонь бронзань призёр: 1983

«Боливар» оскакуро

Боливиянь чемпион: 1985

Мельть-арсемат
 	rsssf.com

	Кандовкст (ссылкат)

	FIFA.com сайтсо налксицядонть кортамо (англ. кельсэ)

	Worldfootball.net сайтсо налксицядонть кортамо (нем. кельсэ)

	Rsssf.com сайсто Перунь кис налксематнень ланга

	National Football Teams сайтсо налксицядонть кортамо (англ. кельсэ)
