'''Ínäzoro''' — ěrzäń raśkemolemań kočkaź prävtozo, veti sonzě tevtneń, korty-tei ěrzäń raśkemolemant́ peĺde, sy meĺs dy ked́čeĺksty [[Atäń Ězemeś|Atäń Ězement́]] peĺde kortavksluvtněń, kemeksty Atäń Ězemeń Vemeĺspramonzo dy Vemeĺssamonzo, Inäzoroń kojtneń koräs maksy karmavtomat Atäń Ězems sovicätneneń; [[Эрзя|ěrzäń]] raśkeń prävt, kirdicä. Inäzoro valoś lisi [[2 (кавто)|kavto]] valtneń ějstě — "Ine" dy "[[Азор|azor]]".

== Tečiška ==
Inäzoroś kočkavi kojsodyeń vajgeleń lamočisěnt́ Atäń Ězemeń baška promksso, konasont́ vankšnovi ansäk vejke kevkstema – Inäzoroń kočkamoś. Inäzoroń vejke važodema jutkoś – 3 iet́. Ěŕva ěrzänteń merevi kočkavoms Inäzoroks zäro melezě karmi. 

Inäzoroks merevi kočkavoms ěŕva lomanenteń, konanteń topodst́ 18 iet́ dy kona a söpi ěrzäń lomaneks ulemačinzě. Inäzoroks ulems merevi ěŕva lomanenteń, konanteń ladit́ te Kojluvont́ 67-ce sörmadovkssont́ teškstaź vešematne, dy konaś sörmadoź ěli jovtaź ladso javolävty Atäń Ězementeń Inäzoroks kočkavoms meĺdenzě. Atäń Ězementeń merevi terdtnems Inäzoroks bažicä lomantneń baška kortamos dy maksnems tenst kevkstemat. Ansäk Inäzoroń kočkamo čistěnt́ Atäń Ězemeś važodi pekstaź važodema luvso, dy ěŕva vejondoń lomaneś, mik Inäzoroks uleme bažicätnejak, a noldavit́ te promksonteń. 

Ods kočkaź Inäzoroś Atäń Ězemeń marto vejsě puty dy kemeksty Inäzoront́ tevs kundamo koeń čint́.

Inäzoronteń merevi ušodoms ěś važodemant́ tevs kundamo koent́ jutavtomado mejle, koso son veseń ikele jovty altamo Valmaksomanzo.

== Ěrämopinge ==
Vasence [[Эрзянь Мастор|Ěrzäń Mastoroń]] prävtoks uĺneś Inäzor [[Тюштя|Tüštä]]. Tüštä, kona uĺneś sokicä lomaneks uĺneś kočkaź dy putoź Ěrzäń Atäń Ězemsě Ěrzäń Kirdi lomaneks — Inäzoroks. Kezereń valmorotnestě sörmadyt́ tede:

: ''Koda Ineškipazoś teinze Modant́ dy ěrzä raśkent́, ěrzätne pek lamolgavtovst́ dy karmast́ peĺkstamo [[Мода|modant́]] kisě. Tüštä maksś meĺ javomvtomonzo modant́ sestě, koli [[Верепаз|Verepazoś]] maksy Ine tešks verde: kośke taradoś, jokstaześ modas piželgady sonzě sokamont́ pert́. Tüštä karmaś Inäzoroks; Sonzě škaś ěrzätneń ěrämoluvsost lemdäź — '''"syrneń pingeks"''', sestě čačokšnost́ ansäk cörynet́.''

Tüštädo mejle sodaviks Inäzoroks uĺneś kočkaź [[Инязор Пургаз|Purgaz]]. Sonenzě satotś sehte staka škaś — uĺnest́ pek lamo turemat ěŕva jondo: [[Чивалгома|čivalgoma]]-[[Пелеве ёнкс|pelevejonksto]] ruzoń prävttně tapiĺt́, [[Лембе ёнкс|lembe jonksto]] — Batyj ěsenzě ušmantneń marto.

== Невтевкст ==
[http://Inyazoro.info inyazoro.info] — официальной вальмалопа эрзя раськень Инязоронень.

[[Категория:Титулт]]
[[Категория:История]]
[[Категория:Мифология]]
