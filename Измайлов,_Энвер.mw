{{Lomanes}}
'''Энвер Измайлов''' ({{lang-uk|Енвер Серверович Ізмайлов}}, {{lang-crh|Enver Server oğlu İzmaylov}};  чачсь 1955 иестэ [[аштемковонь 12 чи]]стэ п. [[Киргули]], [[Фергана]], [[Узбекская ССР]]) — [[Крымень татар]]онь фолк ды джаз гитаристэсь. Тевс нолды токшемань седямонь лув ([[tapping]]). 

==Важодемань кись==
Энвер Измайлов чачсь Ферганасо, Узбекень ССРсэ. Тозонь сонзэ раськезэ панезель Крымстэ 1944 иестэ. Сынь велявтсть мекев ансяк 1989 иестэ.

Сон кармась гитарасо седямо 15 иесэ. Теде икеле тонавтнесь фаготсо седямо Ферганань музыкань школасо, конанть прядызе 1973 иестэ.

8 иеть важодсь [["Сато"]] ансамблясо. Мейле сон велявтсь тонавтнемас ды прядызе Ташкентсэ Университетэнть ды кармась седямо ськамонзо.

[[1995 ие]]стэ сон изнизе Европань Гитарасо Седицятнень ютксо Васенце пелькстамонть Лозаннасо, Швейцариясо. Секе иестэ сон лемдязель Иень Музыкантокс Украинань критиктнень ютксо. Ульнесь эрьва кодамо фестивальсэ [[Украина]]со, [[Россия|Рузонь]], [[Эстэнь Мастор]]со, [[Молдавия]]со, [[Болгария]]со, [[Финляндия]]со, [[Норвегия]]со, [[Швеция Мастор|Шведень мастор]]со, [[Дания]]со, [[Бельгия]]со, [[Италия]]со, [[Германия]]со, [[Турция]]со, [[АВШ|Америкасо]].

Соло альбомтнень башка, важодсь дуэтсэ французонь седиця марто - [[Хавьер Гарсиа]], мейле Туркань  - [[Бурхан Очал]] марто, англань саксофонист марто  - [[Джофф Варен]]. Измайлов истяжо киргапарень техникасо морыця. Тейсь трио-ансамбля, косо сондензэ башка седясь [[Бари Рустем]] ды [[Наркет Рамазанов]].

[[1990 ие]]тнестэ тусь эрямо мазый Фонтаны велес (неень шкане Симферополень пелькс), косо кармась пурнамо  эсь покштянзо - крымень татаронь -  седямонь ды морамонь фольклор. Секе шкане [[Игорь Николаевич Пупенко]] марто сёрмады зярыя соло программат, косо невтезель сонзэ этноджазовой синтэзэнь чарькодемачизэ.

== Седямонь техникась== 
Измайлов седи [[тэппинг]] (токшемань) лувсо. Токши гитаранть суронь песэ, кода клавиатурасо. Тень ёнов молиця техникасо седи джаз гитаристэсь [[Стэнли Джордан]].

Измайлов седи крымень татаронь раськень музыка, истяжо кода туркань, узбекень, балканонь. Теде башка седи джаз ды классика.

Сонзэ гитаразо колмо-киргань, теезель тензэ [[Киев]]сэ.
Сон нолды тевс кавто стандартстэ лисиця тюнинг: (алце ды верьце) E, B, E, E, B, E ды C, C, G, C, C, C

Энверень тейтерезэ [[Лени Измайлова]] содавикс морыця крымень татартнэнь ютксо. Сонзэ морамосо пурнась секе шкане фолк, джаз ды поп музкась.

== Дискографиязо== 
Ферганань базарсо (1991)
Black See, Бурхан Очал марто 1992
Dancing Over the Moon Джофф Ворен марто, 1995
Art of the Duo (1996)
Yarimada/Peninsula, 1997 (RDM)
The Eastern Legend (Boheme, 1998)
Minaret (Boheme, 2001)
With My Best Wishes!, 2004
Around the Black Sea, 2007
Meganon, 2012
