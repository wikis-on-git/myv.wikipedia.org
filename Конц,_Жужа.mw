
{{Седиця
| Фон = solo_singer
| Инструменты = [[вокал]]
| Викитека = 
| Викисклад = Zsuzsa Koncz
| Награды = 
| Лейблы = 
| Коллективы = 
| Псевдонимы = 
| Жанры = [[Поп-музыка|поп]], [[Бит (стиль музыки)|бит]], [[Рок-музыка|рок]], [[кантри-рок]], [[христианский рок]]
| Певческий голос = [[контральто]]
| Оригинал имени = {{lang-hu|Koncz Zsuzsa}}
| Годы активности = [[1962]]—{{н.в.}}
| Профессии = {{певица|XX века|XXI века|Венгрии}}, {{актриса|XX века|Венгрии}}
| Страна = {{Флагификация|Венгрия}}
| Место смерти = 
| Место рождения = [[Пей (Венгрия)|Пей]], [[Хевеш (медье)|Хевеш]], [[Венгрия]]
| Полное имя = 
| Описание изображения = Жужа Конц в 2011 году
| Ширина = 
| Сайт = 
}}
«'''Жужа Конц''' ({{Lang-hu|{{Hungarianname|Koncz Zsuzsa}}}}; чачсь [[1946 ие|1946-це иень эйсюрковонь 7-це чистэ]], {{Iw|Пей (Венгрия)|Пей|hu|Pély}}, [[Мадьяронь Мастор|Венгрия]]) — [[Мадьяронь Мастор|мадьяронь (венгрань)]] поп-, рок- ды бит-морыця, актриса. 

== Карьеразо ==
1962-це иестэ 16 иесэ Жужа ве классо тонавтницянзо марто, конань лемезэ Аги, сайсть мель варчамс виест «Ki mit tud?» (венг. кельстэ — «Кие мезе машты?») венгрань телевизионной шоунь васенце сезонсонть. Жужанна Конц — {{Iw|Гергей, Агнеш|Агнеш Гергей|hu|Gergely Ágnes (énekesnő)}} моронь дуэтэсь пелькстамосонть сайсь омбоце тарка.

Эйкакшпингстэ саезь Жужань мелезэль улемс адвокатокс, мик мольсь тонавтнеме университетэнь юридической факультетс. Ансяк сонензэ савсь кадомс тонавтнемась, секс мекс сеедьстэ тукшнось гастроляв «Omega», «Illés» и «Metro» од бит-группатнень марто<ref>{{Cite web|url=http://smena-online.ru/stories/otkrytiya-zhuzhi-konts|title=Открытия Жужи Конц|author=Павел Бондаровский|date=1986-06|publisher=[[Смена (журнал)|Смена]]|accessdate=2019-05-16}}</ref>.

70-це иетнень ушодовомсто Жужа Конц уш парсте аштесь мадьяронь хит-парадтнэсэ, пелькстась истямо морыцятнень марто кода Шаролта Залатнаи ды [[Ковач, Кати|Кати Ковач]]. 1970-це иестэ сеске вете композициянзо иень цётамотнень коряс совасть TOP20 Slágerlistá'70-с: "Miért hagytuk, hogy így legyen?" ульнесь №1, "Amikor" - №5, "Valaki kell, hogy szeressen" - №9, "André Je’taime" - №15, "Barbara" - №19, а "Szerelem" альбомось саизе 4-це строчканть иень Альбомонь TOP10 Slágerlistá'70-сэ. Сы иестэнть тевензэ таго парсте поладовсть: "Kis herceg" ульнесь №1 TOP20 Slágerlistá'71-со, "Valahol egy lány" - №5, "Micimackó" - №10, "Kis virág" - №16 и "Csillag Hajnalka" - №20, а "Kis virág" альбомозо ульнесь №5 Альбомонь TOP10 Slágerlistá'71-со. 1972-це иестэ "Elmúlt egy év" Жужань композициязо ульнесь №6, а "Élünk és meghalunk" альбомозо - №5 иень Slágerlistá'72-сэ. 1973-це иестэ "Ha én rózsa volnék" морось национальной хит-парадсо арась 4-це строчкас,кода "Jelbeszéd" ("Подгузники") альбомоськак. Истя жо 1973-це иестэ Жужа саизе 1-це тарканть "Tessék választani!" музыкальной радио-конкурссо.

1973-це иестэ «Illés» группась, кона марто Жужа морсесь концертсэ, каладсь, ды сонзэ од оркестракс  1976-це иес ульсь "Koral" группась. 1974-це иестэ "Gyerekjátékok" Жужань очередной альбомозо ульнесь №6 иень Альбомонь TOP10 Slágerlistá'74-сэ, 1975-це иесэ "Az egyes emberek dala együtt" композициясь ульнесь №3 итоговой хит-парадсо, кода "Kertész leszek" альбомоськак. Сы иенень "Elmondom hát mindenkinek" морыцянть вейксэце альбомозо ульнесь №10 Альбомонь TOP10 Slágerlistá'76-сэ, а сонзэ "Koncz Zsuzsa X" кеменце альбомозо ульнесь №6 TOP10 Slágerlistá'77-сэ. Секе 1977-це иестэ  Pop-Meccs венгрань музыкальной прявт обозрениясь лемдизе Конц Жужань 1977-це иень Сехте Вадря Морыцякс.

70-це иетнень прядовомсто Конц Жужань шаштызь од поп ды диско-тештеть, ютксост Юдит Сюч ды Клари Катона, ансяк сон кадновсь неявикс ломанекс венгрань музыкальной Олимпсэнть. 1978-це иестэ Жужань "Mama kérlek" хитэзэ ульнесь №8 иень TOP20 Slágerlistá'78-сэ, а 1979-це иестэ "Valahol" од альбомозо ульнесь №9. "Menetrend" альбомось (1981) ульнесь №5, "Újhold" альбомось (1985) ульнесь №6. Pop-Meccs музыкальной обозрениясь эштё колмоксть лемдякшнызе сонзэ Сехте Вадря Морыцякс 1981-це, 1984-це ды 1985-це иетнестэ, истя жо 1979-це иестэ сон саизе 2-це, а 1980-це иестэ - 3-це тарканть.

== Примечаният ==
{{Примечания}}
[[Категория:Ломантне ловнома тешкскерьксэнть коряс]]
[[Категория:Чачозь 1946 ие]]
[[Категория:Чачозь эйзюрковонь 7 чи]]
