{{Лия смустьтне|Хохлова (смустьтне)}}
{{Ломанесь}}
'''Ольга Степа́новна Хохло́ва''' ({{lang-fr|Olga Ruiz Picasso, née Khoklova}}; [[1891]] [[аштемковонь 17 чи]], [[Нежин ош]], [[Россиянь империя]] — [[1955]] [[даволковонь 11 чи]], [[Канны ош]], [[Франция Мастор|Франция]]) — [[балет]]сэ киштиця рузонь ундокс марто. Седе содавиксэв, кода [[Пикассо, Пабло|Пикассонь Паблонь]] васенце нись ды сонзэ Пауло покш цёранзо авась.

== Эрямопингензэ ==
Хохловань Ольга чачсь [[1891]] [[аштемковонь 17 чи]]стэ рузонь армиянь семиясо Нежин ошсо. Сонзэ ульнесь мелезэ теевемс балеринакс, зярдо  Франциясо неизеть Шрёссонт мадамонь невтевксензэ. Ольга теевсь [[Дягилев, Сергей Павлович|Дягилевень Сергеень]] «[[Дягилевень Рузонь балет|Рузонь балетэнть]]» киштицякс.

1917 иень панжиковонь 18 чистэ сон киштьсь «[[Парад (балет)|Парад]]» балетсэнть  [[Шатле (театра)|Шатле театрасо]]. Сонзэ теизе Дягилевень Сергей, [[Сати, Эрик|Сатинь Эрик]] ды [[Кокто, Жан|Коктонь Жан]], Пикассонь Пабло  анокстыль оршамопельтнень ды  декорациятнень кис. Зярдо сынь ульнесть содавиксэвь, пурнавксось тусь налксеме Лембеёнкс Америкав, Ольга тусь Пикассо марто  Барселона ошов. Артындеесь невтизе эсинзэ семияньтень. Сонзэ авазо ульнесь кавтолдозь цёранзо мелензэ коряс саевмс полакс омбомасторонь тейтерь, секс артындеесь аванзо туртов тейсь Хохловань испанонь оршамосо. Мейле сынь велявсть [[Париж ошов]] ды ушодызь вейсэнь эрямост кудосо Бёти куросо.

Ольга ды Пикассо урьваксть [[1918]] [[ие]]нь [[аштемковонь 18 чи]]стэ ортодоксонь [[Невскоень Александрань соборось (Париж)|Невскоень Александрань соборсонть]]. [[Жан Кокто]] ды [[Жакоб, Макс|Макс Жакоб]] ульнесть урвалякс.

1919 иень медьковсто сынь сыргасть [[Лондон ош]]ов  максовмс од невтема «Рузонь  балеттэнть» — ({{lang-ru|балет «Треуголка»}}, {{lang-es|El Sombrero de tres Picos}}, {{lang-fr|Le Tricorne}}), конантень  Пикассо анокстыль оршамопельтнень ды  декорацият. Балетэсь ульнесь невтезь истяжо  [[Альгамбра ошсо|Альгамбрасо]] [[Испания Мастор|Испаниясо]] ды ульнесь покш леск марто [[Опера Гарнье|Парижэнь операсо]]  [[1919]] иестэ. Пикассо ульнесь пек уцяскав полань вакссо.

[[1921]] [[даволковонь 4 чи]]стэ  Ольгань чачсь Пауло (Поль) цёразо. [[1926]] иестэ саезь нинть-мирденть эрямось берякадсь. 1927 иестэ Пикассо ушодсь вастнеме  17-иень французонь тейтерьканть [[Вальтер, Мари-Терез|Мари-Терез Вальтер]] марто, ды пешксэзевсь. [[1935]] иестэ Ольга кармась теде содамо. Пикассонь ды  Вальтерань чачсь тейтерест [[1935]] иестэ.  Саизе мартонзо  Пауло цёранзо, Ольга сеске сезизе Пикассо марто сюлмавкссонть ды тусь эрямо  лембеёнкс Францияв ды каясь явома лангс. Пикассо чиремизе кавтов парочинть явовтомонзо, кода ульнесь сёрмадозь [[браконь договор]]сост, секс Ольга кадовст сонзэ лувов никс куломанзо видс. Хохловань Ольга кулось  раконь ормасто [[1955]] иестэ  Канны ошсо ды ульнесь калмазь  [[Гран-Жас]] калмазырьсэ.

== Раськензэ ==
[[Артовкс:Picasso's_monument_family_1.jpg|thumb|Кеврунгось [[Гран-Жас]] калмазырьсэ, Канны ошсо]]
Пауло ([[1921]] [[даволковонь 4 чи]] — [[1975]] [[аштемковонь 5 чи]])  Полазо ульнесь [[Эмильенн Лотт]]. Сынст ульнесть кавто пакшаст: Паблито ([[1949]] [[панжиковонь 5 чи]] — [[1973]] [[медьковонь 2 чи]], маштызе прянзо) ды Марина (чач. [[1950]] [[сундерьковонь 14 чи]]).
[[Артовкс:Picasso's_monument_family_2.jpg|thumb|Кеврунгось Гран-Жас калмазырьсэ]]

== Библиографиясь ==
* Richardson John. A Life of Picasso: The Triumphant Years, 1917-1932. — Knopf, 2007. — ISBN 978-0307266651.{{ref-en}}
* Picasso Marina. Picasso, My Grandfather. — Riverhead Books, 2001. — ISBN 978-1573221917.{{ref-en}}
* Шатохина Елена. Пикассо и Хохлова (Двое). — Вагриус, 2008. — ISBN 978-5-9697-0463-3.{{ref-ru}}

== Невтевкст ==
* [http://www.peoples.ru/love/hohlova-picasso/ Биография Ольги Хохловой]{{ref-ru}}
* [http://www.picasso-pablo.ru/library/picasso-i-hohlova.html Пикассо и Хохлова]{{ref-ru}}
* [http://www.pablo-ruiz-picasso.ru/olga.php Портреты Ольги Хохловой кисти Пикассо]{{ref-ru}}
* [http://picasaweb.google.ru/izomarina/PabloPicassoOlgaKhoklovaPicassoPauloPicasso?feat=directlink Редкие фотографии Ольги Хохловой]{{ref-ru}}
* [http://www.pablo-ruiz-picasso.ru/photogallery.php Редкие фотографии Ольги Хохловой, Пабло Пикассо и др.]{{ref-ru}}
* [http://picassolive.ru/blog/tag/olga-xoxlova-foto/ Ольга Хохлова, трагедия жизни]{{ref-ru}}
* Русская муза. Документальный фильм (Россия, 2007, режиссёр Юлий Лурье){{ref-ru}}.

== Лисьм. ==
<references />

[[Category:Ломанть|Х]]
[[Category:Пабло Пикассо|Х]]
[[Category:Россиянь соксткиряктнить|В]]
[[Категория:Дягилевень Рузонь балетенть артистт]]
