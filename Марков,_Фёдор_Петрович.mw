{{UC}}
'''Марков Фёдор Петрович''' — келень содый, тонавтыця. Эрзя. Филологиянь наукань кандидат (1960), доцент (1962).

==Эрямо пингезэ==
Чачсь [[1916 ие|1916-це иень панжиковонь]] 13-це чистэ неень [[Мордовия Республикась|Мордовия Республикань]] [[Чаунзабуе|Чаунзабуень]] [[Марезь веле (Чаунзабуе)|Покш Маризьвелесэ]].

Прядсь Саранонь педагогикань техникум (1935), Низами лемсэ Ташкентэнь государственной педагогикань институт (1944). Тосо жо важодсь [[французонь кель|французонь келень]] тонавтыцякс (1944 – 48). 1948 – 50-це иетнестэ – Ф. Энгельс лемсэ лия масторонь келень Ташкентэнь государственной педагогикань институтонь [[англань кель|англань келень]] кафедрань старшей преподаватель; 1951 – 54-це иетнестэ – Кировоградонь государственной педагогикань институтонь англань келень кафедрань прявт, 1954 – 69-це иетнестэ – М.Е.Евсевьев лемсэ МГПИ-нь (1957-це иестэ саезь – Мордовской государственной университет), 1958 - 1968 ии. англань филология кафедра прявт<ref name="МГУ им Онарева_">[https://www.mrsu.ru/ru/i_chair/detail.php?ID=3313 Мордовский государственный университет имени Н. П. Огарёва. КАФЕДРА АНГЛИЙСКОЙ ФИЛОЛОГИИ{{ref-ru}}]</ref>, 1969 – 71-це иетнестэ – Магнитогорской педагогикань институтонь.

Эрзянь грамматикань, диалектологиянь кевкстематнень коряс 10 научной статьянь автор. Васенцекс ваннызе-сёрмадызе эрзянь келень приалатырской диалектэнь фонетической системанть, чарькодевтинзе грамматикань категориятнень. Ловнось англань келень историянть коряс лекцият, пурнась студенттнэнь туртов лексикань минимум. Парсте кортась англань, венгрань, испанонь, украинэнь, французонь ды лия кельсэ, ютавтсь эрзянь раськень историянь, этнографиянь ды келень коряс омбомасторонь учёнойтнень статьяст, монографияст.

Кулось [[1971 ие|1971-це иень]] [[умарьковонь 23 чи|умарьковонь 23-це чистэ]] [[Магнитогорск ош]]со.

==Сёрмадовксонзо==
* Система словоизменительных форм приалатырского диалекта эрзя-мордовского языка. Саранск, 1959.

==Литературась==
* История Мордовии в лицах: биографический сборник. Кн. 2. – Саранск, 1997.
* Мордовия, XX век: культурная элита. Саранск, 2010. Ч. 1.


{{Lisj}}

[[Категория:Низами лемсэ Ташкентэнь государственной педагогикань институтонь прядыцят|М]]
[[Категория:Низами лемсэ Ташкентэнь государственной педагогикань институтонь тонавтыцят|М]]
[[Категория:Ф. Энгельс лемсэ лия масторонь келень Ташкентэнь государственной педагогикань институтонь тонавтыцят|М]]
[[Категория:Кировоградонь государственной педагогикань институтонь тонавтыцят|М]]
[[Категория:М.Е.Евсевьев лемсэ МГПИ-нь (1957-це иестэ саезь – Мордовской государственной университет) тонавтыцят|М]]
[[Категория:Магнитогорской педагогикань институтонь тонавтыцят|М]]
[[Категория:Эрзянь Ине ломанть|М]]
[[Category:Эрзякс кортыцят|М]]
