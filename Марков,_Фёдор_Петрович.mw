{{UC}}
'''Марков Фёдор Петрович''', келень содый, тонавтыця.
==Эрямо пингезэ==
Чачсь [[1916 ие|1916-це иень панжиковонь]] 13-це чистэ неень Мордовия Республикань [[Чаунзабуе|Чаунзабуень]] [[Марезь веле (Чаунзабуе)|Покш Маризьвелесэ]].

Филологиянь наукань кандидат (1960), доцент (1962). Прядсь Саранонь пед. техникум (1935), Низами лемсэ Ташкентэнь гос. пед. институт (1944). Тосо жо роботась французонь келень тонавтыцякс (1944 – 48). 1948 – 50-це иетнестэ – Ф.Энгельс лемсэ лия масторонь келень Ташкентэнь гос. пед. институтонь англань келень кафедрань старшей преподаватель; 1951 – 54-це иетнестэ – Кировоградонь гос. пед. институтонь англань келень кафедрань прявт, 1954 – 69-це иетнестэ – М.Е.Евсевьев лемсэ МГПИ-нь (1957-це иестэ саезь – Мордовской государственной университет), 1969 – 71-це иетнестэ – Магнитогорской пед. институтонь.

Эрзянь грамматикань, диалектологиянь кевкстематнень коряс 10 научной статьянь автор. Васенцекс ваннызе-сёрмадызе эрзянь келень приалатырской диалектэнь фонетической системанть, чарькодевтинзе грамматикань категориятнень. Ловнось англань келень историянть коряс лекцият, пурнась студенттнэнь туртов лексикань минимум. Парсте кортась англань, венгрань, испанонь, украинэнь, французонь ды лия кельсэ, ютавтсь эрзянь раськень историянь, этнографиянь ды келень коряс омбомасторонь учёнойтнень статьяст, монографияст.

Кулось 1971-це иень [[умарьков|умарьковонь]] 23-це чистэ Магнитогорск ошсо.

==Сёрмадовксонзо==
Система словоизменительных форм приалатырского диалекта эрзя-мордовского языка. Саранск, 1959.

==Литературась==
История Мордовии в лицах : биогр. сб. Саранск, 1997. Кн. 2;

Мордовия, XX век: культурная элита. Саранск, 2010. Ч. 1.
