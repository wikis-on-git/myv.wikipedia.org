{{Lomanes}}
'''Люлякинань, Серафима Марковна''' ([[1922 ие]]нь [[медьковонь 29 чи]]стэ [[Самарань ёнкс|Самарань ёнксонь]] Похвистневань буень [[Ягодное веле]]сэ – [[1993 ие]]нь [[якшамковонь 17 чи]]стэ Похвистневань буень Ягодное велесэ) — [[Эрзя|эрзянь]] моронь ладсиця<ref name="«Эрзянь Мастор»">[http://www.erzia.saransk.ru/arhiv.php?n=1190&nom11=257  «Эрзянь Мастор», №257, САМАРА ЁНКСОНЬ СОДАВИКС ЭРЗЯТНЕ]{{Ref-myv}}</ref>, сёрмадей<ref name="Чилисема">[http://chilisema.ru/upload/iblock/81c/чилисема%2011-15-ilovepdf-compressed%20(1).pdf  «Чилисема», №11, 2015 ТИРИНЬ КЕЛЕСЬ ДЫ ЛИТЕРАТУРАСЬ МОНЬ ЭРЯМОСО]{{ref-myv}}</ref>.

== Эстедензэ ==
Чачсь Самарань ёнкссонь Похвистневань буень [[Ягодное веле]]сэ <ref name="Библиотека_Люлякина">[http://www.lib.e-mordovia.ru/Library/?Char=%CB&id=6 Библиотека Мордовской литературы. Люлякина Серафима Марковна] {{ref-ru}}</ref> эрзянь сокиця-видиця семиясо. Прядызе Подбельскоень ушодксонь тонавтнема тарканть, важодсь вельхозсо, кастась сисем эйкакшт. Тонавтнема шкасто уш морсесь художественной самодеятельностьсэ, варчнесь морамонь ёрокчинзэ буень, ёнксонь олимпиадатнесэ, ванмотнесэ. Сеедьстэ морсесь эсензэ морот. Морамо ды моронь складямо Серафима Люлякина ушодсть одпорасто. Сонзэ ванькс вайгелесь, моротнень гайтест, ладост пштистэ марямось редявсь весень ютксто, ды од тейтересь бойкасто, шождасто тонавтнинзе велень эрицятнень морост. Фольклоронь моротьнень Серафима бажась морамо эсь койсэ-лацо. Тенень сон васняяк тонадсь семиясонзо, косо веси пек вечксть раськень моротнень ды ёвкснень. Ялатеке сехте малавикс тонавтыцякс Серафима марковна ловсь эсинзе покшаванзо, Анисия Ефимовнань, кона эрясь сядо вете иеть, ды конань содылизь морамонь коряс Самарань губерниянть-ёнксонь келес. Нуцьканзо сон тонавть моронь складямо ды тиринь [[эрзянь кель|эрзянь келенть]] мазычинзэ марямо. 

Зярыя иеть Серафима Марковна ульнесь Нижне-Ягодинской культурань кудонь прявтокс. Сонзэ моротнень сеедьстэ кунсолость аволь ансяк велень клубонь сцена лангсто, радиосто, теленевтемасояк. Сон кортась Куншкань литератортнэнь кудосо [[Москов]]со, ульнесь [[Эстэнь Мастор|Эстониясо]], Чехословакиясо, [[Суоми Мастор|Финляндиясо]].

С. М. Люлякина – Мордовской АССР-нь культурань заслуженной важодиця (1990 ие), МССР-нь Масторпрявтонь казнень лауреат (1992 ие), Мордовиянь Комсомолонь премиянь лауреат (1992). 

1992 иестэ Серафимане Марковнанэ путыть орма «рак». 1993 иестэ, [[якшамковонь 17 чи]]стэ сон туи [[тоначи]]в. Калмазь тиринь велесэ Ягодное.

[[Журавлёвонь, Числав Григорьевич|Числав Журавлёвонь]] валморозо кона ульнесь сёрмадозь Люлякинадо<ref>[http://числав.рф/lib/read/4ff98fc8e902edac7e00010a?contentTag=35  Каргонь вайгель Песональный сайт Числава Журавлёва:  Цёковонь вайгель]{{ref-myv}}</ref>:
{{Цитатань ушодома}}  
'''Цёковонь вайгель'''<br />
''Серафима Марковна ЛЮЛЯКИНАНЕНЬ''<br /><br />

Цёковонь вайгель. Перькан теле.<br />
Штатолось ранги – солы штась.<br />
Тон, Сима патяй, – вере-вере!<br />
Тон тосат, косо эри Шкась!<br /><br />
Тонь валдо валот Моданть келес<br />
Чивалдокс ламонь седейс прасть.<br />
Сынь совасть морокс эрзянь велес;<br />
Тонь превей валтнэ ломанть шнасть.<br /><br />
Ды оймень марязь эрзякс пеедсть;<br />
Тонь валтнэ кандсть ды кандыть превть,<br />
Сынь оймавтсть седейть, конат сэредсть,<br />
Ды сыргавтсть ламо паро тевть.<br /><br />
Цёковонь вайгель. Перькан теле.<br />
Штатолось ранги – солы штась…<br />
Тон, Сима патяй, – вере-вере!<br />
Тонь велькссэ аволь азор Шкась!<br />{{Цитатань пе}}


== Шкинеманзо ==
* «Моронь гайть» ({{Lang-ru|«Песенный звон»}}, 1982 ие) 
* «Расскажу тебе» (1986 ие), 
* «Минек оянок» ({{Lang-ru|«Наши друзья»}}, 1988 ие) 
* «Тонеть, Мордовиям» ({{Lang-ru|«Тебе, Моя Мордовия»}}, 1991 ие)
* «Сказки, стихи, басни» (1993 ие).

==Ванмот==
* [http://www.lib.e-mordovia.ru/Library/data/LiyleakinaSerafimaMarkovna/001.rtf Иля пува, варма (ловнома)]{{ref-myv}}
* [http://nudej.livejournal.com/tag/Люлякина%20Серафима Моры С. Люлякина (кунсолома)]{{ref-myv}}

{{Lisj}}

[[Категория:Эрзянь валморонь ладсийть|Л]]
[[Категория:Эрзянь кель|Л]]
[[Категория:Эрзянь сёрмадейть|Л]]
[[Category:Эрзякс кортыцят|Л]]
