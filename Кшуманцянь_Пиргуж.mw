{{Ломанесь}}

'''Кшуманцянь Пиргуж''' ({{Lang-ru|Мусалёв Григорий Дмитриевич}}; [[Сундерьковонь 19 чи|1940 иень]]  [[сундерьковонь 19 чи]]  [[Ташто Кшуманця]] [[Покшигнадбуе|Покшигнадбуесэ]],  [[Мордов|Мордовия]])&nbsp;— эрзянь раскинь ванстыця, кочказь инязоро, праваньванстыця. [[Эрзянь келень идема вейсендявкс|Эрзянь келень идема вейсэндявксонть]] Ветикуронть прявт (1998 - 2019).

== Эрямопингензэ ==
Григорий Дмитриевич чачсь [[Сундерьковонь 19 чи|1940 иень]]  [[сундерьковонь 19 чи]]  [[Ташто Кшуманця]] [[Покшигнадбуе|Покшигнадбуесэ]],  [[Мордов|Мордовиясо]]. Сон — сех вишкинька [[колмо]] лялянзо ютксо. Тетязо, Дмитрий Степанович (1912-1943 ии.), [[1941 ие|1941 иень]] [[Даволков|даволковсто]] саизь Якстере Армияв, теде мейле понгсь торпингев. Ульнесь Сталинградонь тюремасонть. Маштовсь [[1943 ие|1943 иень]] даволковсто Харьковонь ало.

Авазо Григорий Дмитриевичень, Екатерина Алексеевна (1911-2005 ии.), торпингень шкасто ды пенсияв лисеманзо шкас важодсь вейсхозсо.

Григорий Дмитриевич 1958 и. прядызе Покшигнадбуень куншка школанть. Теде мейле Григорий важодсь  лаборантокс тесте, школасо. 1959-1962 ии. ульнесь армиясо.

1962 и. Григорий Дмитриевич кармась тонавтнеме физико-математической факультетсэ Н.П.Огарев лемсэ МГУ, конань прядомодо мейле тоска жо важодсь математикекс-программистэкс. 

== Вейсэндявксонь важодемазо ==
1980-це иетнень прядомсто ульнесь [[Эрзят|эрзянь раськень]] ойме-ёжонь кепедстямосо. Комсь иеде седе ламо ульнесь [[Эрзянь келень идема вейсендявкс|Эрзянь келень идема вейсэндявксонть]] Ветикуронть прявтокс ([[1998 ие|1998]] - [[2019 ие|2019]]), кона басня канешь [[Рябовонь Анатолий|Анатолий Рябовонь]]<ref name="finugor.ru">[http://finugor.ru/news/16-aprelya-otmechaetsya-den-erzyanskogo-yazyka-erzyan-kelen-chi finugor.ru. 16 апреля отмечается День эрзянского языка - Эрзянь келень чи]{{Ref-ru}}</ref> лемензэ. Григорий Дмитриевич ульнесь вейкесь ламотнень эйстэ кие кармась тешкстамо [[Эрзянь келень чи|Эрзянь келень чинть]] (1993 иестэ) Саран ошсо, те покшчинть карась ютавтомо ламо торкала, ды обмомасторгаяк. 

Григорий Мусалёв одс одомтызе [[1999 ие|1999 иестэ]]  [[Раськень Озкс|«Раськень Озкс»]] эрзянь покш коенть ютавтоманзо Мордовиясо. Сон [[Чукал веле (Покш Игнадбуе)|Чукалвелесэ]] ютавтневиль [[XVII пинге]]<nowiki/>стэ. 

Григорий Мусалев — анокстыця ды ютавтыця эрьва иень «''Велень озкс''» покшчинть. Ютавтневи сон [[омбоце]] [[Медьков|медьковонь]] [[Шлямочи|шлямочистэ]] [[1990 ие|1990 иестэ]] саезь [[Ташто Кшуманця (Покш Игнадбуе)|Ташто Кшуманцясо]]. 

1994 иестэ кармась лездамо нолдамс ды сравтнемс [[«Эрзянь Мастор» (кулялопа)|«Эрзянь Мастор» кулялопанть]] эрзятнень юткова. 

Мусалев ульнесь мелень путыцякс [[Саран ош|Саран ошсо]] [[Инязор Пургаз|Пургаз Инязоронтень]] кеврунгонть путомадонть. Ансяк ламоиень [[Ярмакт|ярмаконь]] пурнамось тев эзь максо — пурназь ярмактне ульнесть ёмавтозь. 

Эрьва чинь важодемазо — ломанень марто вастнемась ды кортамось [[Эрзянь кель|эрянь келенть]] эрямодонть кудосо, школасо, ушосо ды важодемасо. Эрзянь раськестэнь кучозь ломань 6-це Суоми-грань раськетнень весемирэнь инекужосонть (2012 ие)<ref>[http://uralistica.com/forum/topics/6-fu-congress-erzya-delegacija?commentId=2161342%3AComment%3A150571 Список делегатов и наблюдателей от Эрзя народа на 6-ой Всемирный конгресс финно-угорских народов]</ref>.

Григорий Дмитриевич ламо сёрмадовксонь анокстыця, косо сон видите корты вишка раскетнень аламгавтомадонть, келень а тонавтомадонть. Ламоксть пштистэ корты  [[Эрзят|эрзятнень]]<ref>[http://www.erzia.saransk.ru/arhiv.php?n=5883&nom11=498 Інязор Г.Д. Мусалев – наследник великого Пургаза!]</ref>рузыявтомадо.

Не вастома тевтнень коряс сонзэ ламоксть лепштясть вийкирдитне. Мордовиянь прессасо ламоксть сёрмалесть пштить «очков ваявтыця» сёрмадовкст Мусалёвдо<ref>[https://stolica-s.su/news/incident/6066 Григорий Мусалев не вышел «Ростом»]</ref>.

== Казнеть ==
<nowiki>*</nowiki> 5 степэнь Хрёст Ванькс Мариянь Масторонь Орденэнть кавалер<ref>[https://mariuver.com/2014/02/25/erzja-nagr/ Эрзянского активиста наградили орденом Эстонии]</ref> ({{lang-ru|Орден Креста Земли Марии}}, {{lang-et|Maarjamaa Risti teenetemärk}}). Казненть максозь [[Эстэнь Мастор|Эстэнь Масторонь]] Президентэнть [[Тоомас Хендрик Ильвес|Томас &nbsp;Х.&nbsp;Ильвес]]  пельде. 

<nowiki>*</nowiki>  «''Юне эрзя''» (2015 ие, Эрзянь келень идем фондось).

== Лисьмапрят ==
{{Примечания}}
[[Категория:Ломантне ловнома тешкскерьксэнть коряс]]
[[Категория:Эрзянь Ине ломанть]]
[[Категория:Эрзякс кортыцят]]
