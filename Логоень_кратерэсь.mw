{{UC}}{{Lomanes}}
'''Лого́ень кра́терэсь''' (истяжо : '''Лого́йской астробле́ма''') —  цярадемань кратер, куншказо [[Малиновка]] велень маласо, Логозинской сельсоветэнь, Логоень буень, Минской областень, [[Беларусь]] Республикасо. Теевсть 42,3 ± 1,1 млн иеть удалов астероидэнь прамосо. Астероидэнь радиусось ульнесь 650 м, покшолмазо 1,150 млрд. м³, сталмозо —  9,201 трлн. кг, ливтиль -  18 вайгельбеть/с. Взрывень теевемасто лиссь энергиязо  1,49 ЗеттаДж = 356 Гт ТНТ,  те малава Хиросимань лангс ёртозь  25 млн бомбань энергия. Кратерэнь аштема тарказо: 54°12′ с. ш. 27°48′ в. д.HGЯO.<br>
Кратерэнь теевемань шкане диаметразо ульнесь  — косояк 15—17 вайгельбеть, домкачизэ —  1000 м  аламо. Неень шкане кратерэсь весе вельтязь нилеце периодонь эйень кадовкссо. Кратерэнь крайтне керязь эйсэ, секс неень шкань диаметразо 9 вайгельбень аламо.<br>Сонзэ муизь 1973 иестэ [[Кузевичи]] велень маласо чувомсто, эрьвачинь геологонь снимамо тевень теемстэ. Теде мельга кратерэсь ульнесь вадрясто ваннозь 1979 — 1984 иестэ. Теезельть 30 чувовкст —  300—500 м ды  вейке чувовкс — 1254 м.<br>

'''Мельстуиця гипотезась'''

Кратерэнь ванномань перть кой-кона геологтнэ кортасть седе, што паряк кратэрсэ улить [[алмазт]], вадря покшолмасо,  0,03 [[кар]] ды седе покшт, Сынь теевкшныть  взрывень шкане пек покш температурань  ды лепштямонь кувалт. Ванноманть перть те кортамось эзь муе кемекстамо. Лабораториясо теезь [[«взрывень алмазтнэ»]] невтить, што сынь пек вишкинеть ды маштовить ансяк абразивекс ды сравтоманень мезеяк ланга.
