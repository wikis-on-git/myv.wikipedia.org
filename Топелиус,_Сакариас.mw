
{{Lomanes}}
'''Захариас (Цакариас<ref name="БСЭ" />, Сакариас, Цахрис, Захрис) Топелиус''' ({{lang-sv|Zacharias Topelius}}, {{lang-fi|Zachris Topelius}}, [[1818 ие]]нь [[якшамковонь 14 чи]]стэ, [[Нюкарлебю]] ош — [[1898 ие]]нь [[эйзюрковонь 12 чи]]стэ, [[Сипоо|Сиббу]] ош, [[Финнэнь Ине Инязорчи]]) — содавикс финнэнь сёрмадей ды валморозей, карелэнь-финнэнь ды [[саамт|саамонь]] фольклоронь ванныця-тонавтниця.  Сёрмадсь шеведекс, профессорось ды [[Императоронь Александрань лемсэ университет]]энь прявт (1875–1878). Чачомань коряс - швед. [[Финнэнь-угранm вейсэндявкс]]ос совиця.

== Эрямопингезэ ==
[[Артовкс:Topelius-1948.jpg|right|120px|thumb|Топелиус Суоми Масторон почтань маркасо]]

Чачсь [[1818 ие]]нь [[якшамковонь 14 чи]]стэ, тетязо ульнесь ормань пичкавтыця ды раськень поэзиянь пурныця. Раськень эрямозо сонсь моли ёвксонь ёнов. Бодянзо бодя Кристофер Топелиус аванзо марто оргодсть {{comment|Пелевеёнксонь торпингень|Северная война}} шкава 1714 иестэ [[Оулу]]стэ [[Мухос]]ов, косо сынь кекшнесть. Казак месть сынст ялатеке муизь ды саизь цёрань урекс.
Зярыя иень ютазь сон таго оргодсь ды сась Суоминь Масторонь лембеёнксов, свал чивалгомаёнов молезь. Тосто понгсь Стокгольмов ды тосо каршовастызе аванзо. Шкань ютазь те эсь раськеде ёвтнемась кармавтызе Топулиусэнь сёрмадомс "Килей ды теште" ёвксонть.<ref>{{Cite web |url=https://www.muhos.fi/index.php/matkailijalle-2/naehtaevyydet/koivu-ja-taehti-kulttuurikeskus.html |title=Культурный центр в Мухос |accessdate=2014-06-20 |archiveurl=https://web.archive.org/web/20140716035321/https://www.muhos.fi/index.php/matkailijalle-2/naehtaevyydet/koivu-ja-taehti-kulttuurikeskus.html |archivedate=2014-07-16 |deadlink=yes }}</ref>

Уш вишкапингстэ кармасть содавомо  сонзэ художественной тевс педямозо: сюпав эрьва мезень думсемасо, пшти вановтозо, мистикантень мелень явомась. 11 иень топодемстэ кучозель [[Оулу]]в тонавтнеме.

1833 иесэ састь эрямо [[Гельсингфорс]]ов,  косо теевсь содавиксэкс [[Рунеберг, Юхан Людвиг|Юхан Людвиг Рунеберг]] марто, конась ульнесь [[фенномания айгема]]нть прявтокс 1830 иетнестэ. Рунебергэнь кужось виевстэ лыкавтызе Топелиус од цёранть мелензэ ды невтсь тензэ икелев молема ки сёрмадомасо, обществань ды политикань айгемасо.<br>

1840 иестэ Топелиус прядызе Император Александрань университетэнть (неешь шкане Хельсинкинь университет), ды 1841 иестэ кармась "Гельсингфорсонь кулянь" ({{lang-sv|Helsingfors Tidningar}}) кулялопань витницякс ды важодсь тосо 1860 иень видс. Кулялопас сёрмалеманзо ульнесть либеральнойть.

[[1845 ие]]стэ лиссь Топелиусэнь нилестэ васеньце валморонь пусмо, «Верескэнь цецят». Секе 1845 иестэ кармасть лисеме "Суоми Масторонть эрямопингезэ артовкссо" ловномапусмо, сынь лиснесть  [[1852 ие]]нь видс.

[[1847 ие]]стэ кармась историянь наукань докторокс, сисем иень ютазь - профессорокс. Крымской торпингень шкава мольсь Рузонь Масторонть ёнов, секс кой-кодат радикальной финнт явсть эйстэдензэ.

1854 иестэ саезь ульнесь Гельсингфорсской университетэнь (неень шкань Хельсинкинь университетэнь) профессорокс,   1875 иестэ саезь — истяжо ульнесь те университетэнь лекторокс. 1878 иестэ кадызе университетэнь важодеманзо<ref name="БСЭ" />, ульнесь мелезэ алтамс прянть ансяк сёрмадоманень.

Казезель Шведэнь академиянь сырнень медальсэ литературной шкинеманзо кисэ 1886 иестэ.

Тейтерезэ [[Акке, Ева|Ева]] кармась артыцякс.

== Шкинемазо ==
Топелиусэнь сёрмадомань шкинемазо {{comment|эрьвакодамоёнксонь|разнообразный}}. Сон ламо сёрмады лирика эсь мастордо, масторонь ды пертьпельксэнь вечкемадо
(«Улео лейсэ эень соламо», «Вирень морот», «Телень куро» ды лият). Седе мейлень валморосо сон ламо корты пазнэнь кемемадо.

Теде башка, Топелиус содавикс исторической сёрмадовкссонзо кувалт, конатнесэ маряви [[Вальтер Скотт|Вальтер Скоттонь]], [[Виктор Гюго|Виктор Гюгонь]] ды Даниянь Масторонь  [[Ингеманн, Бернхард Северин|Бернхард Северин Ингеманнонь]] романонь сёрмадомань стилесь. Топелиусэнь  «Финляндской Герцогинясь» романозо, конась нолдазель 1850 иестэ, кармась суоминь келень литературасо васеньце покш раськень ды историянь коряс сёрмадовксокс. «Фельдшерэнь ёвтнеманзо» максыть содамочи Суоминь Мастордо [[Густав II Адольф|Густав II Адольфонь]] шкасто саезь [[Густав III|Густав III]] шкатнень видс. 
1879 иестэ лиссь  [[Кристина Инязоравань]] шкава эрямо ланга романось  — «Тештень эйкакшт». Драмань сёрмадовксонзо коряс сехте содавиксэкс аштить «Регина фон Эммериц», (1853) ды  «50 иень ютазь» (1851), конатне сёрмадозельть «Фельдшерэнь ёвтнеманзо» коряс.

[[Европа|Европасо]] Топелиус васняяк содавикс кода ''Sagor'' ёвкстнэнь сёрмадыця (1847–1852). Седе икеле шкань сёрмадовкссо маряви сонзэ [[Ганс Христиан Андерсен]] ёнов молемазо, ялатеке теде мейле сон муизе эсензэ сёрмадома лувонзо, стилензэ.

== Мельвешиця фактат ==
<!--раздел к расформированию-->
* Топелиус ульнесь васенцекс, конась мерсь теемс Суоми Масторонь {{comment|раськекоцтонть|флаг}} ашокс ды небеснойкс. Мерсь раськекоцтонть теемс ашокс, колмо небесной тюсонь трокс молиця тешкставкст ды ашо теште куншкасо<ref>[http://www.uta.fi/yky/arkisto/suomi80/art4.htm История флага Финляндии]</ref>. Ашось - те лов, небесноесь — зёлтт.
* Топелиуснэнь тусь мельс Берингень уематарканть трокс Трансконтинентальной магистралень вачкамось (теде сон корты  «Кода Пааво кузнецесь поездэнть подковизе» ёвкссо, лия ютавтовкссо — «Кода чугункань кись сисем милень кемть получась»).
* [[1985 ие|1985 иестэ]] СССР-сэ лиссь «[[Лапландиясто Сампось]]» Топелиусэнь «Сампо лопарень вишка цёракайне» ёвксонзо коряс мультфильма.

== Печатазь сёрмадовксонзо ==
* Топелиус Ц. Ёвкст: Шведень кельстэ ютавтовк. / Д. Кобозевень пурнавкс. — М.: Книжный клуб «Книговек», 2018. — 560 с.
* Топелиус З. Ёвкст / А. Любарскаянь витнема ало вишка эйкакшонь туртов. С. Хмельницкоень валморотнень ютавтомась. Т. Цинберг артыцясь. Петрова артыцянть . — Петрозаводск: Госиздат Карело-Финской ССР, 1955. — 96 с.
* Топелиус З. Телень ёвкс / А. Любарская витницясь; С. Хмельницкоень валморотнень ютавтомазо, А. Якобсон артыцясь — Л.: Детская литература, 1969. — 300 000 экз.
* З. Топелиусэнь ёвкст: 4-це нолдавкс, В.Крюковонь акварельть ды 2 артозь картинат и 33 артовкст. — Санкт-Петербург: Изд-во Гранстрема, 1903.  — 237 с.
* Топелиус З. Ёвкст — Сортавала: Госиздат КФССР, 1955. — 96 с., 150 000 экз-сэ лисемазо
* Топелиус З.  Ёвкст / А. Любарская витницясь; стихи С. Хмельницкого; В. Фирсовань артовкст, В. Конашевичень обложказо.— Петрозаводск: Госиздат Карело-Финской ССР, 1948. — 96 с., тираж 75 000 экз.

== Примечания ==
{{Примечания|refs=
* <ref name="БСЭ">{{Из БСЭ|title=Топелиус Цакариас}}</ref>
}}

== Теде башка ловнодо тестэ ==
; Рузкс<!--в алфавитном порядке-->
* ''Брандис Е. П.'' От Эзопа до Джанни Родари: зарубежная литература в детском и юношеском чтении. — М., 1980. — С. 98–99.
* ''[[Брауде, Людмила Юльевна|Брауде Л. Ю.]]'' Сказки скандинавских писателей. — Л., 1990. — С. 164–219.
* ''Брауде Л. Ю.'' Сказочники Скандинавии. — Л., «Наука», 1974. — С. 91–117.
* ''Брауде Л. Ю.'' Скандинавская литературная сказка. — М., 1979. — С. 99–119.
* ''Будур Н. В.'', ''Иванова Э. И.'', ''Николаева С. А.'', ''Чеснокова Т. А.'' Зарубежная детская литература: Учеб. пособие для студ. сред. и высш. пед. учеб. заведений — М.: Академия, 1998. — С. 179–180.
* {{100ЗФ|Клинге М.|Цахрис Топелиус}}
; Лия кельтнесэ<!--в алфавитном порядке-->
* Lagerlöf S., Zachris Topelius, Stockh., 1920.
* Nyberg P. B., Z. Topelius Elämäkerrallinen kuvaus, osa 1—2, Porvoo-Hels., 1950.
* Rancken G., Zachris Topeliuksen kuvakielestäja faabeleista, Tampere, 1968.

== Невтькеть ==
{{Навигациясь|Тема=Сакариас Топелиус}}
* http://www.topelius.fi
* http://www.helsinki.fi/kasv/nokol/topelius.html
* https://web.archive.org/web/20080512061030/http://www.sipoo.fi/topelius/
* http://feb-web.ru/feb/litenc/encyclop/leb/leb-3481.htm

{{ВС}}

{{start box|wide=1}}
{{Ректоры}}
{{succession box
|before = [[Моберг, Адольф|Адольф Моберг]]
|after = {{нп4|Лагус, Якоб Юхан Вильгельм|Вильгельм Лагус|sv|Wilhelm Lagus}}
|title = [[Императорский Александровский университет|Ректор Императорского Александровского университета]]
|years = 1875—1878
}}
{{end box}}

[[Категория:Суоминь сёрмадейть]]
[[Категория:Детские писатели Финляндии]]
[[Категория:Суоминь Масторонь сёрмадейть]]
[[Категория:Суоминь валморозейть]]
[[Категория:Профессора Императорского Александровского университета]]
[[Категория:Ректоры Императорского Александровского университета]]
[[Категория:Шведэнь сёрмадейть]]
[[Категория:Шведэнь валморозейть]]
[[Категория:XIX пингень ёвксозейть]]
[[Категория:Выпускники Императорского Александровского университета]]
[[Категория:Похороненные на кладбище Хиетаниеми]]
[[Категория:Фольклористы Финляндии]]
