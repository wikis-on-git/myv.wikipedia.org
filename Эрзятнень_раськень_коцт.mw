[[Артовкс:Erzya Flag.svg|thumb|200px|right|border|Эрзянь Раськень коцт]]
'''Эрзятнень раськень коцт'''<ref name="Голос Эрьзи">[http://goloserzi.ru/etnos/simvolika/simvolika/ © 1995-2015
РОО «Эрзянское культурно-просветительное общество «Голос эрзи» // Символика. Эрзянский флаг{{Ref-ru}}]</ref> ({{lang-ru|Флаг эрзянского народа}}) — раськень коцт [[эрзят]]нень, раськенть, кона эри [[Россия]]со. Ульнесь кемекстазь 1995 иестэ<ref name="Инекужо">Эрзянь Раськень Инекужось, 1995 ие, эйзюрков, 23 чи. Саран Ош{{Ref-myv}}</ref>.

==Раськень коцтонть эйстэ==
Раськень коцтонть покшолмазо — келезэ кувалмонть коряс лиси кода 1:2. Коцтось ашти колмо [[тюс]]то, верде алов: ашо, якстере, раужо. Смустень коряс: олячи, эрямо, Мастор. Неть тюстнэ саезь цёрань ды авань эрзянь оршамотнень тюсост коряс.

==Раськень коцтонть смустезэ==
Колмо тюстнэ коцтсонть — те ломанень эрямозо, чачомасто саезь ды Тоначив туемас. [[Раужо]]сь – те аволь ансяк модань тюсозо, те [[пулай|пулаень]] тюсось. Минек покштятнень-аватнень коряс раужось те  - [[Модава]]сь, сон аваломанень ушодкс, кона рашты од эрямо, сонзэ смустезэ «эрзянь масторось», кона минек анды, максы вий. Эрзятнень те – Паксява, а седе келейстэ чарькодемасо – Масторава, те Тиринь Мастор. [[Якстере]] тюсонть смустезэ – те эрзянь ломанень [[верь|верезэ]], эрзя раськенть эрямозо. Те покштятне-пакшаватне, конат рисьменть вельде максызь миненек эрямонть. Те минь, минек келенек, коенек, кирданок. [[Ашо]] тюсось – Инешкипазонь тёкшозо. Смустень коряс – те олячи, кона максы тенек вий, оймень марямо.  

== Коцтонть тевс нолдыть==
Покшчитне, зярдо эрзятне  понгавтнить раськень коцтонть (ульнесть кемекстазь Эрзянь Ине Кужосо<ref name="Инекужо"/>:
* [[Чадыковонь 16 чи]] — Эрзянь Келень Чи. Те чись ульнесь путозь [[Рябовонь, Анатолий Павлович| Анатолий Рябовонь]] чачома чистэнзэ.
* Велень озкссто - эрьва иень (Раськень Озксонь ютавтомань иетнеде башка) - медьковонь омбоце таргочи 
* Эрзянь Инекужо
* [[Раськень Озкс]] – (ютавтови колмо иень ютазь) 2016 иень медьковонь омбоце таргочи 
* Эрзянь лисьмапря - эрьва иень медьковонь колмоце таргочи
* [[Даволковонь 25 чи]]  — Масторавань Чи

<gallery>
Erzya ethnic flag Obnitca.JPG|350px|Эрзянь раськень коцтось [[Обиница (Меремяэ буе)|Обиница веле]]сэ, [[Меремяэ буе]]сэ, [[Эстэнь Мастор]]. [[2015 ие]]нь [[умарьковонь 1 чи]]стэ тесэ кочкасть Сето раськень инязор/ава. Сакшность эрьва ёндо [[суоми-угрань раськеть]].
Grupifoto Obinitsas.JPG|thumb|350px|2015 иень умарьковонь 1 чистэ ушодызеть важодеманзо II Cуоми-угрань вики-семинарось. Фотокувось теезь [[Обиница (Меремяэ буе)|Обиницясо]], веси раськекоцтнень вакссо.
</gallery>

Седе тов, косо эрзятне а пурнавить, сынь невтить эсест раськень коцтонть<ref> [http://uralistica.com/group/5555/forum/topics/priezzhajte-erzyane-podnimut  Флаг Эрзя народа на Грушинском фестивале] {{ref-ru}}</ref><ref> [http://ok.ru/teschnyar/topic/62190817621394 Тешнерь велесо кепедсть эрзянь раскень коцт!] {{ref-ru}}, {{ref-myv}}</ref><ref> [http://erzyaks.ru/yerzyanskaya-delegaciya-nachala-rabotu-na/ Эрзянская делегация начала работу на конгрессе МАФУН] {{ref-ru}}</ref>.

== Сёрм.: ==
* [http://www.goloserzi.ru/ru/etnos/simvolika.html  Эрзянь вайгель: Символика эрзянский флаг] {{Ref-ru}}

<references />
[[Категория:Эрзят]]
[[Категория:Раськень коцт|Э]]
[[Категория:Википедиясь:Кочказь лопат]]
