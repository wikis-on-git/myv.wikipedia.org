{{UC}}
[[Артовкс:Achaemenid_Empire_ru.svg|кенжешка|Армениясь Ахеменидтнэнь державанть поцо]]
'''Армения Сатрапиясь'''  ({{Lang-hy|Սատրապական Հայաստան}}) — вейкесь сатрапийтнень эйстэ Ахеменидтнэнь державанть поцо. [[Геродот]] лецтни Армениянть ({{Lang-el|Ἀρμενίων}}) кода XIII-це  кужо Персидэнь инязорксчинть. Армениянь мастор ветиекс се шкастонть ульнесь Ервандидэнь династиясь. Персидэнь азырксчись  Армениясо мольсь  кавто сядто седе ламо (550—330 ии. м. п. икеле).

== Топонимэнть васенце  лецтнемазо ==
Армения эсинзэ лемензэ ало лецтняви Бехистунской сёрмадовкссо 520-це иестэнть м. п. икеле. Сёрмадыцязо ульнесь Дарий I, ды сон Армениянть лемди ''Армина'' ([[Файл:Old_Persian_a.png|20x20пкс]] [[Файл:Old_Persian_ra.png|20x20пкс]] [[Файл:Old_Persian_mi.png|24x24пкс]] [[Файл:Old_Persian_i.png|20x20пкс]] [[Файл:Old_Persian_na.png|20x20пкс]]) лемсэ. Седе икеле те модасонть ульнесь Урарту Масторось, кона ульнесь саезь кедь алов Мидиясо.

== Армениясь античной сёрмадовкстнэсэ ==
Ксенофонтонть  коряс Армения аштесь-ульнесь кардухонь модатнень  ды Кентрит лейенть эйстэст пелевеёнов. Те ульнесь Армениянь лембеёнонь межась-границясь. Понт Евксинскоень чирензэ, кода сёрмадсь [[Геродот]], те ульнесть пелеве-чивалгома ёндо межанзо. Ды Армениянь модатнес сестэ  эзьть совсе саспиртнэнь (XVIII-це кужось, [[Грузия Мастор|Грузия]]) ды мосcинойконь (XIX-це кужось, Лазика,  [[Турция Мастор|Турциянь]] пелеве-чилисема ён) модатне. 

Эсь модаса эриця ломантне эрильть велева, озавтыльть  [[шуж]] ды виноград, конань эйстэ теильть вина ды изюм,  цёраломантне ульнесть налчирьке ды ушманонь узере марто. Армения пек содавиксэвил эсинзэ [[Лишме|алашанзо]], конань трильть-кастыльть персиянь ушмовиентень. Ксенофонт лецти, келья кезэрень [[Армянт|армянтнэ]] сюконильть [[Чи (пертпельксэнь вал)|Чинтэнь]].

{{Lisj}}
[[Категория:Армениянь историязо]]
[[Категория:Ахеменидэнь сатрапият]]
