'''Ян Теемант''' (чачсь 1872 иестэ таштамковонь 24-це чистэ Иллустесэ (неень шкане Паатсалу) Пярну масторось – кулома таркась а содавикс) Эстонь масторонь политик ды видечинь содыця.
Теемант тонавтнесь Трефнер тонавтнема таркасо. 1901 иестэ нолдазель диплом марто Ине Петрань ошонь Видечинь факультетстэ. Сон ульнесь прявт видечинь содыцякс Таллинэнь администрациясо. 1904-1905 иестэ ульнесь Таллиннэнь Муниципалонь Вейсэндявкссо. 
Теемант ульнесь революционертнэнь ютксо 1905 иестэ, тень кувалт савсь тензэ оргодемс Швейцарияв секе иестэ. Сонзэ мерсть маштомс кода велявты.
1908 иестэ войнань прядовомадо мейле велявтсь мекев Эстонь масторов, ульнесь тюрьмасо кавто ды пель иень перть. 
Сон аштесь тюрьмасо Ине-Петрань ошсо. Мейле 1911– 1913 иетнестэ панезель эрямо [[Архангельск]] ошонь томбале.
Эстонияв велявтомодо мейле, Теемант ульнесь зярыя Эстононь масторонь администрациянь вейсэндявкссо 1917-1937 иетнестэ: Видечинь министракс, Конституциянь Ассамблеясо ды седе тов.
1939–1940 иетнестэ, Теемант ульнесь Эстонь масторонь ёндо ванстыцякс Немецень Фондсо (конась вансь ды ванстсь Балтикань немецнень, конат велявтокшность Германияв,  ули-парост мельга 1939–1940 иетнестэ). 
1940 иестэ медьковонь 23-це чистэ ульнесь арестовазь [[НКВД]]сэ, паряк ледезель [[Таллинн|Таллиннсэ]] эли кулось Таллиннэнь тюрьмасо. 
Лиятнень коряс сонзэ озавтызь лагерьс ды максть тензэ 10 иеть 1941 иестэ ожоковонь 21-це чистэ. Мезе маронзо теевсь седе тов кияк а соды.
