'''По́за''' — те ярсамо-симема пель.

== Позась Пейкужонь буестэ ==

Вирень тикшенть позантень пурныть вадрясто, костить сонзэ аволь [[Чи (пертьпельксэнь вал)|чи]] ало (лато ало), ванстыть [[чеерь]] эйсте. Эрьва тикшентень пурнави: [[Карвотикше|карво тикше]], чай тикше, варакань пря тикше, [[кстый]]. Неень шкасто путыть тикше. Икеле шкатнестэ тевс ютавтыльть сюронь сюват.

=== «Позань путомась» ===
'''«Позань путомась»''' — те покш Инетев [[Эрзя|эрзятнень]] ютксо, теде соды весе куринкась, ды велесь. [[Якстерька|Якстерькайтне]] парсте шлявить, урядавить, човавить ды путовить [[Каштом|каштомс]] чугунонь вакансо. Пидевить [[Чи-ве|чи-ведень]] седе ламо. Икелень шкасто каштом кургонть ваднилизь [[Сёвонь|сёвоньсэ]] — а лисевель псись.

Анокставить позантень [[Лепе|лепень]] эли [[Тумо|тумонь]] [[Парь|парьсэ]]. [[Пиче|Пичень]] ды [[Пой|поеньсесь]] — а маштовить, васеньценть эйстэ лиси пиче ой, кона сови позантень, поесь максы сэпе. Весемикс паро позань тееме — лепень парь — сехте ванькс, сонзэ кирдить ансяк позакс. Коли-коли истямо кедьгесь «яки» кудова: вейке азоравась теезь позанть максы шабранень.

Колияк а теить поза салтома кедьгсэ. [[3 (колмо)|Колмо]]-[[4 (ниле)|ниле]] ведрас стойкась (паресь) вакссто, тютькеде потмаксонть верьде (кедь куншкань кувалмсо) варя — нолдама, [[Чувто|чувтонь]] туло марто суронь эчксэ.

Таргазь парсте пидезь якстерькайтнень каштомсто, каясызь парентень, секень вант тов пештить човасто керсезь тикше. Тов истяжо каить аволь ламо [[Комоля|комоля]] принеть. Ней кадови весе валомс лаки ведьсэ ды каямс чапавтома. Сонзэ саить [[Розь|розень]] кшинь чапакссто. Паресь пекстави чувтонь вельтямосо, парсте вельтяви сыре вельтямосо, кирдеви лембе таркасо. Истя сон «яки» мерить. Седе мейле ливтсызь сонзэ кудыкелев — келмевтить.

Седе тов панжыть састо паренть вельтявксонть, кунсолыть кода вети прянзо позась — кодамо чинезэ, тыжнэмазо, ды [[Тюс|тюсозо]]. [[Ава|Аватне]] содасызь не ваноматнева — коли анок карми позась.

Кода позась тыжны паренть алов путыть вакан ды ноцкавтыть тулонть. Истямо нолдавксонть лемдить «[[Васняяк (симемапель)|васняяк]]». Те сехте паро позась! Кода симеви — парентень каить седе тов лаки ведь. Те карми омбоце каявкс. Кой-кить тейнить колмоцеяк — меельцекс. Ансяк те карми аволь поза.

== Кочкурь буень Качелеень позась ==

Якстерькайтнень пидить знярояк [[Чи (шкань вал)|чить]], [[1 (ловома вал)|васеньценть]] пидить, [[2 (ловома вал)|омбоценть]] таргить, седе тов ёкстасызь каштомс одов. Седе мейле костить лаз лангс путозь, [[теле]] видьс. Мейле анокстыть позань анокстома: начтавтыть розь ды путсызь сонзэ лембе каштомос. Лисезь видьметнень пивсэсызь, почтотнень конат тевить (солод) — ведь лангсо пидесызь. Якстерькайтнень ды солодонть путыть анокстазь парьс — сувтемас. Истя паресь икелень шкасто ульнесь аволь весень, ды ульнесь вейсень [[15 (ловома вал)|15]]-[[20 (ловома вал)|20]] кудораськень, ды якиль кедьте-кедьс. Паренть потсо мендявикс [[Илей|илейстэ]] теить [[кирькс]], кона кодавови [[Ленге|ленгесэ]]. Кирьксесь теезь сувтемакс якстерькайтнень юткова, ды солодонть кона ашти потмакссо. Кирьксенть верьга каить-путыть керьсезь розь тикше. Эрзянь позантень совавтови вирень комоля, тютькеде ламбамот, ды оргат.

Балдовасо Рузаень буесэ пидильть вирень поза. Якстерькаень печттнень костильть каштомсо ды коли-коли пидильть-рестыльть. Не тантейкатьнень пек вечкильть пакшат — ды лемдильть сынст — «[[Ламбаське (ярсамопель)|ламбаське]]». Анокстазь истя якстерькатьнень путыльть вейс юдмас, понгавтыльть коське таркас ды ванстыльть. Тельня «[[Якстерькань кошксе (ярсамопель)|якстерькань кошксе]]»-тьнень лакавтыльть, ды вецакавтыльть чай тикшень ламбамо ведьсе, конаньтень каильть-путыльть оргат.

[[Категория:Кшить-салт|П]]
[[Категория:Симемапельть|П]]

[[af:Kwas (drank)]]
[[bat-smg:Gėra]]
[[be:Квас]]
[[be-x-old:Квас]]
[[bg:Квас]]
[[bs:Kvas]]
[[cs:Kvas]]
[[da:Kvass]]
[[de:Kwas]]
[[el:Κβας]]
[[en:Kvass]]
[[eo:Kvaso]]
[[es:Kvas]]
[[et:Kali]]
[[eu:Kvas]]
[[fi:Kvassi]]
[[fr:Kvas]]
[[gl:Kvas]]
[[he:קוואס]]
[[hr:Kvas (piće)]]
[[hu:Kvasz]]
[[it:Kvas]]
[[ja:クワス]]
[[kk:Квас]]
[[ko:크바스]]
[[koi:Ырӧш]]
[[kv:Ырӧш]]
[[lt:Gira]]
[[lv:Kvass]]
[[mhr:Шопо]]
[[ms:Kvas]]
[[nl:Kvas]]
[[no:Kvas]]
[[pl:Kwas chlebowy]]
[[pt:Kvas]]
[[ro:Kvas]]
[[ru:Квас]]
[[simple:Kvass]]
[[sl:Kvas (pijača)]]
[[sr:Квас]]
[[sv:Kvass]]
[[ta:குவாசு]]
[[tr:Kvas]]
[[uk:Хлібний квас]]
[[zh:克瓦斯]]
