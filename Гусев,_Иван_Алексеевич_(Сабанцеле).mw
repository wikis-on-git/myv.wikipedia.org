[[Артовкс:Гусев Иван Алексеевич.jpg|кенжешка|Гусев И.А. - Сабанцелень эрзянь цера. Тейсь васенце танконь таран.]]
- лейтенант, васенце танконь таранонь теиця. 

== Эрямопингезэ ==
Чачсь 1922 иень якшамковонь 15 чистэ Отяжбуень эрзянь Сабанцеле велесэ, Мордовиянь АССР. 1929 иестэ кармась тонавтнеме Сабанцелень сисем иень школасо, конанть прядызе 1936 иестэ.1936-1940 иетнестэ кармась тонавтнеме Ицялобуень педучилищасо. 1941 иень сёксестэ сонзэ кучизь тонавтнеме Камышиннь танконь училищав. 1943 иень панжиковсто саезь сон 181-це танконь бригадасо. Эрзянь церась ульнесь апелиця, ёжов, кеме.. 181 танконь бригадась се шкасто ульнесь кучозь Воронеж ёнксонь Россош ошов. Гусев Лейтенантось куроксто невтизе прянзо паро ёндо, кармась чарькодеме максозь сонензэ техникасонть.

== Ине тев, подвиг ==
1943 иень медьковонь 12 чистэ Курск ёнксонь Прохоровка буень "Октябрський " совхозонть маласо стака танконь тюрема шкасто  Гусев И.А. лейтенантонь "Т-34" танконь экипажось тейсь Ине тев, подвиг. Тюремасо сынь яжасть 2 "Тигр" танкт, нардасть 3 леднема таркат, чавсть ламо немецень солдаттт ды офицерт.

Зярдо "Тиградонть" кривазсь Гусевень танкозо. Скрипкин капитанонть танксо пек ранизь. Гусев И.А. мерсь  Николаевнень ды Зыряновнень таргамс комбатонть машинасто ды кекшемс лашмос. "Тигрась" арсесь таго ледемс ды чавомс весень.Сестэ эрзянь цёрась мерсь ялгатнень туртов "Таранс". Эсест эрямонь максозь сынь ванстызь ялгаст эрямонть.
