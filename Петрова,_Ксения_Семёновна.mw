{{Лия смустьтне|Петрова (смустьтне)}}
{{Ломанесь}}

'''Ксения Семеновна Петрова''' (1892—1942) — [[эрзят|эрзянь]] валморозей, сёрмадей, драматург. СССР-нь Сёрмадеень кужос совиця (1938)<ref name="Ксения Семёновна Петрова"/>.

== Эрямо пингензэ ==
Петрова Ксения Семеновна чачсь [[1892]] [[Бугуруслан ош]]со  [[Самарань губерния]]со моданьтеме, кажов семиясо.

Тонавтнесь ансяк колмо [[ков]]т. Ловномо-сёрмадомо тонадсь сонсь. [[1919]] иестэ икелев кирдсь экзамен тонавтыцянь лемекс, ды седе тов тонавтнесь школасо, ды пек лездась тонавтомо покш ломанень.

Гражданонь ойнанть иетнестэ тюрьсь ашогвардеецтнэнь ды чехословактнэнь каршо Бугурусланонь уездсэ. Ульнесь  стакасто ранязь.

[[1920]] иестэ — Бугурусланонь уездэнь Раськень образованиянь пельксэнть прявтокс. 

[[1921]] иестэ Москов ошсо вети шкинемань-ёвтнемань важодема (Главполитпросветэнь Мордовиянь секциясо) ды сон Раськень Наркоматсо инструктор. 

[[1923]] иестэ велявсь Самарань губернияв ды важоди сисемиень школань прявтветицяксселе Бинарадка велентень Ташто-Буянонь буесэ. 

1926 иестэ саезь 1932 иенть видс — тиринь келень тонавтыця Вишка-Толканонь педагогикань техникумсо. Сон ульнесь драмкужонь ды студеньэнь эсьтеезь театрасо. 

Бугурусланонь уездэсь содавиксэв ды эрявиксэв эрзянь раськень шкинемань ды литературань куншкатарка. Тестэ литературав састь валморозеень, сёрмадеень, учёноень покш пурнавкс — [[Пётр Эрьке]], [[Раптанов, Тимофей Алексеевич|Т.А. Раптанов]], [[Радаев, Василий Кузьмич|В.К.  Радаев]], [[Моро Артур|А. Моро]], [[Лукьянов, Алексей Миронович|А.М. Лукьянов]] ды лият, содавиксэвть эрзянь валморозейть ды ёвксоньладийть, эйсэст [[Числав Журавлев]] , К.Г. Батраев, И.П. Новокаев, Е.П. Бузуев, Я.В. Губернский, И.П. Верховцев, [[Люлякинань, Серафима Марковна|С.М. Люлякина]].

Ламонь од эрзянь валморозеень, сёрмадеень ды Мордовиянь шкинемань ветийтнень тонавтомась ютась Ксениянь Петровань трокс.

[[1932]] иестэ тусь эрямо [[Саран ош]]ов, тонавтсь эрзянь кель ды литературанть Комвузсо ды совпартшколасо, ветясь наукань-вановксонь важодемат. 

[[1936]] - [[1942]] иетнестэ — тонавтыця [[Сыре Пиче веле  (Клявля буе)|Сыре Пиче веле]]сэ<ref name="Ксения Семёновна Петрова">Ксения Семёновна Петрова. Чачома чистэнзэ 115 иетненень.  // Сятко.-2007.- №12.- С. 66-68. ISSN 0207-1894 {{ref-myv}}</ref> [[Клявлянь буе Самарань ёнкссо|Клявлянь буень]] Куйбышевэнь ёнкссо, тоско калмазьгак.

== Важодевксэнзэ ==
[[1926]] иестэ [[«Эрзянь правда» (кулялопа)|«Якстере теште» кулялопасо]] ульнесь максозь «Оля» валморозо. Теде мейле сёрмадовксонзо листнесть [[Сятко (журнал-ковставкс)|«Сятко» ковставксо]]. 1932 иестэ, теке ковставксо лись «Гайги вирь» поэмазо. <br>
Пек содавиксэвикс «1921-й год» вейкеактонь драмась, кона ёвтни Равчирева стакачиденть, вачочиденть. <br>
[[1933]] [[Сятко (журнал-ковставкс)|«Сятко» ковставксо]] удьнесь максозь «Кода сынь глушасть» пьесась, алтазезь 1905—1907 иень революциянть. «Кизэнь ве» сёрмадовксонзо ульнесь невтезь Гражданонь ойнань шкась Самарань губерниясо. Драмань ёрокчизэ  панжовсь «Ташто койсэ» пьесанзсо (1932).

===Валморот===
* «Оля» (1926, «Якстере теште» кулялопась)

===Поэмат ===
* «Гайги вирь» ( 1932, «Сятко» ковставксось)

===Драматургиясь===
* «1921-й год» (вейкеактонь драма)
* «Кизэнь ве» (1932)
* «Ташто койсэ» (1932)
* «Кода сынь глушасть» (1933, «Сятко» ковставксось)
* «Чопуда вий» (1933)

===Книганзо===
* «Кизэнь ве» (1932)
* «Чопуда вий» (1933)

== Шкинемань касомазо==
[[эрзянь кель|Эрзянь келень]] граматикаванть, конань сёрмадызе Ксения Петровась, аволь вейке ие тонавтнесть эрзянь школатнесэ. <br>
Сёрмадеень кужось совиця 1938 иестэ.

== Невтевкст ==
* [http://www.lib.e-mordovia.ru/Library/?Char=&id=27 Библиотека литературы Мордовии]
* [http://poetmordovii.elitno.net/ Поэты Мордовии]
 
==Лисьм. ==
<references />


[[Category:Ломанть|П]]
[[Category:Эрзянь валморонь ладсийть|П]]
[[Category:Эрзянь кель|П]]
[[Категория:Эрзянь Ине ломанть|П]]
[[Category:Эрзянь сёрмадейть|П]]
[[Category:Эрзякс кортыцят|П]]
