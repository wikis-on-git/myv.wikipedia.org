'''«Эрзянь Мастор»''' — те эсьмельксэв вейксэнь [[Эрзят|эрзянь]] кулялопа, кона лисни [[Саран ош|Сарансо]]. Сёрмадовксонзо лиснить [[Эрзянь кель|эрзянь]] ды [[Рузонь кель|рузонь кельсэ]]. 

== Кулялопанть чачомадонзо ==
[[Image:Izdateli Erzian Mastor.JPG|thumb|300px|right| Петрянь Андю '' «Эрзянь Мастор» кулялопанть нолдыцянзо: прявтвитницязо - Нуянь Видяз '']]
«Эрзянь Мастор» кулялопась теезель [[1994|1994]] иень [[Таштамков|таштамковсто]] [[Рябовонь Анатолий|Рябов Анатолиень]] лемсэ [[Эрзянь келень идема вейсендявкс|Эрзянь келень идема ярмакпаргосонть]]. Кулялопанть прявтвитницякс ней важоди [[Нуянь Видяз]] (Четвергов Евгений Владимировичесь).

== Мезде сёрмады ==
Кулялопанть юрокс путозь сёрмадовксонзо истят: [[Эрзянь кель|эрзянь келенть]], раськенть ванстомась, келейгавтомась мазычинть (культуранть) [[Суоми-угрань раськеть|суоми-угрань раськетьнень]],  раськень прявтполитикась, [[Пазнэнь кемемась|пазонтень  кемемась]]. «Эрзянь Мастор» кулялопасонть максовить эрьва ёндо ваннозь сёрмадовкстнэ эрзянь ды мокшонь раськетнеде, сынст ванстомадозост.

== Куляньсёрмадейть ды вейксэнь тевтеема ==
Кулялопанть улить эсензэ эсьмелев сёрмадыцянзо эрьва-кодамо эрямо таркасто: велестэ ды покш оштнестэ, косо эрить эрзятне.  «Эрзянь Мастор»-ось парсте сюлмавозь вейсэнь финно-угрань вейсэндявксонь марто [[Маринь Республикась|Маринь]], [[Коми Республикась|Коминь]], [[Удмуртонь Республикась|Удмуртонь]], [[Хантонь-Мансинь аулькедьало кужомасторось|Хантонь ды Мансинь]] Масторстнестэ ды [[Эстэнь Мастор|Эстэнь]], [[Суоми Мастор|Суоминь]], [[Мадьяронь Мастор|Мадьяронь]] Мастортнэстэ.

== Кува сравтневи ==
Кулялопась сравтневи «кедьте кедьс, кургсто-кургс» [[Рузмастор|Рузмасторга]], эрьва кува, косо эрить эрзянь ломантне:
*[[Мордовия Республикась]]
*[[Ульянонь ёнкс]]
*[[Самара ёнкс]]
*[[Пенза ёнкс]]
*[[Москов ёнкс]]
*[[Мурманонь ёнкс]]
*[[Ленинградонь ёнкс]]
*[[Маринь Республикась|Маринь мастор]]

== Невтькеть ==
* [http://erzia.saransk.ru/ «Эрзянь Мастор» кулялопанть сёрмадовкстнэ электрононь лувсо]
* [http://erzianj-jurnal.livejournal.com/27506.html Очередная проверка «Эрзянь Мастор»] {{Ref-ru}}
* [http://www.svoboda.org/programs/hr/2003/hr.072203.asp Радио Свобода: «Права человека»] {{Ref-ru}}

[[be-x-old:Эрзянь Мастор]]
[[cv:Эрзянь Мастор]]
[[ru:Эрзянь Мастор (газета)]]

[[Category:Эрзянь келень кулялопат|Э]]
