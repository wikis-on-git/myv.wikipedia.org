{{Ломанесь}}
'''Марие Ундер''' ({{lang-et|Marie Under}}) — [[Эстэнь|Эстэнь]] валморозей ды ютавтыця.

== Эрямопингезэ ==
Мария Ундер чачсь тонавтыцянь раськесэ, тетянзо-аванзо ульнесть [[Хийумаа]] усиясто. [[1891]]-[[1900 ие]]стэ тонавтнесь немецень школасо Ревель ошсо.
[[1902 ие]]стэ лиси мирденень ды туить эрямо [[Москов]]ов. Тосо сон эри [[1906 ие]] видс, мейле велявты мекев Ревелев. Валморонь сёрмадомо кармась 14 иесэ.
Эсь валморонзо, конат ульнесть сёрмадозь немецень кельсэ, сон казинзе малавикс ялганстэнь, эстэнь артыцянень [[Лайкмаа, Антс|Антс Лайкмаа]]нэнь. Лайкмаа 
макссь тензэ прявть сёрмадомс эстэнь кельсэ.
[[1904 ие]]нь [[умарьковонь 2 чи]]стэ «Постимеес» кулялопасо ульнесь печатазь Марие Ундерэнь васенце валморозо "Кода теевсь..." Сон сёрмадсь салава лем ало - Мутти. [[1917 ие]]стэ сови [[Сиуру]] сёрмадыцянь курос, се шкань од тейтеравась ашти виев [[символизм]]ань мель ало. [[Сиуру]]нь пекставомадо мейле сови [[Тарапита (литературная группа)|Тарапита]] сёрмадыцянь курос. Покш успех марто лиссь  [[1917 ие]]стэ  «Сонетт» валморо пусмозо.<br>

1920—1930 иетнестэ М. Ундер — ульнесь сехте покш ды содавикс эстэнь кельсэ сёрмадей. [[Игорь Северянин]] - рузонь валморозеесь, конась кавто ойнань юткошкасто эрясь Эстэнь масторсо, нолдась валморонь пусмо - "Цветямонь икеле", тозонь совасть Марие Ундерэнь рузонь кельс ютавтозь валморонзо. Истя жо Ундерэнь валморонзо ютавтнесь Эстэнь масторсо эриця рузонь валморозеесь - [[Роос-Базилевская, Елизавета Гертруда Альфредовна|Елизавета Роос-Базилевская]].

[[1944 ие]]стэ [[Советэнь Армиянь|Советэнь Армия]]нь Эстэнь масторов совамсто ды [[Колмоце рейхень|немецень]] ушмотнень Эстэнь масторсто туемань перть Марие эсь раськензэ марто тусь эрямо Швеция Масторо, косо вейке иень перть эрясь беженец лагерьсэ. [[1945 ие]]стэ сась эрямо [[Стокгольм]]ов, косо важодсь театрань музейсэ. Теке шкане ламо ютавтсь, рузонь кельстэяк эстононь кельс, саемга ульнесь ютавтозь [[Ахматова, Анна Андреевна|А. Ахматова]]нь "Реквием" валморось, [[Пастернак, Борис Леонидович|Б. Пастернак]]онь «Живаго докторонь» романс совавтозь валморотне. Советэнь вийкирдийчинть а вечкелизе, тень кувалт сондензэ ды сонзэ шкинемадонзо СССРсэ эсть кортне.  Кулось [[Стокгольм]]со [[1980 ие]]стэ.

{{Lisj}}
{{ВС}}

[[Категория:XX пингень Эстэнь Масторонь сёрмадейть]]
[[Категория:Ламо келень содыйть сёрмадейть]]
[[Категория:Скугсчюркогорден калмазырьсэ калмазь]]
