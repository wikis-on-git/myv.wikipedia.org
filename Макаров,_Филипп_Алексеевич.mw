{{UC}}
'''МАКАРОВ Филипп Алексеевич''', литературовед.

==Эрямо пингезэ==
Чачсь 1908-це иень ожоковонь 9-це чистэ Самарань губерниянь Бугурусланонь уездэнь Мордовское Аделяково велесэ.

Филологиянь наукань кандидат (1954), доцент (1962). Ульнесь Ине Отечествань войнасо. Прядсь Бугурусланонь пед. техникумонь 2 курст (1930), Саратовонь пед. институт (1934). 1934 – 35-це иетнестэ – Мордовской агр.-пед. техникумонь тонавтыця. 1935-це иестэ служась Якстере армиясо. 1935 – 38-це иетнестэ – Н.Угреч ошонь (Узбекистан) средней школань рузонь келень ды литературань ды Ульянонь ёнксонь Инза ошонь железнодорожной школань тонавтыця; 1941 – 42-це, 1946 – 49-це ды 1950 – 58-це иетнестэ – эрзянь-мокшонь литературань ды фольклоронь секторнь младшей, старшей научной сотрудник, 1949 – 50-це иетнестэ – НИИЯЛИЭ-нь учёной секретарь; 1958-це иестэ саезь – Мордовской гос. университетэнь старшей преподаватель, доцент.
Кулось 1980-це иень умарьковонь 8-це чистэ Саран ошсо.

==Казевксэнзэ==
Казезь Якстере Тештень кавто орденсэ, медальсэ.


==Мезе сёрмадсь==
О фольклорной работе М. Е. Евсевьева / / Учёные записки Мордовского гос. ун-та. 1964. № 43;
Моро Ратордо / / Сятко. 1972. № 5;
"Эрьмезь" поэманть народно-поэтической юронзо / / Тосо жо. 1976. № 4.

Ваннось эрзянь ды мокшонь поэзиятнень чачомаст-касомаст; эрзянь ды мокшонь литературатнень лангс рузонь литературанть (А. С. Пушкин, Н. В. Гоголь, В. В. Маяковский) влияниянзо; поэзиянть фольклоронь лисьмапрянзо. «Очерки истории мордовской литературы» (1956) сёрмадовксонь автортнэстэ вейкесь.


==Литературась==
История Мордовии в лицах : биогр. сб. Саранск, 1999. Кн. 3;
Центр гуманитарных наук: история и современность. Саранск, 2008. С. 75;
Мордовия, XX век: культурная элита. Саранск, 2013. Ч. 2.
