{{UC}}
'''Пазонь Авань Гелатонь монастыресь''', [[Кутаиси]] ошонть маласо  — прявт, сехте содавикс кезэрень пингень [[Грузия|Грузиянь]] монастырь. Те церкувань ды культурань куншка, каталикосонь эрямотаркась XVI пингень 2це пельксстэ саезь ды [[1814]] иень видс. Сови [[Весе масторонь наследия|Весе Масторонь наследияс]] (1994).<br>

Монастыренть путыцязо [[Давид IV Вачкиця]] инязорось. [[1106]] иестэ сонзэ тозонь калмизьдяк. Церкувасонть вачкасть 1125 иень видс ды теде мейле 5 иеть мазылгавтсть эйсэнзэ мозаикасо. Неть мозаикатне неень шкане лововить сехте вадрякс Кавказсо. Се шкане монастырьсэ аштесь Гелатонь академиясь. Академиясо аштицятне явсть пек покш мель кезэрень грекень философиянень.<br>

[[XIII]] пингестэ монастрентень вачкасть св.Николаень ды св.Георгиень церкуват ды теде башка колмо ярусс баягань чавоматарка. Стенатнень артовкстнэ теезельть эрьва кодамо шкасто:  [[XII]] пингестэ саезь [[XVIII]] пингенть видс. Эсь лангс мелень вешицят – инязортнень чамань ды рунгонь артовкст. Седеикеле церкувасонть ванстовсть пек ламо питней пазават ды лият церкувань кедьгеть. Советэнь шкане сынь весе явшазельть музейга.<br>
[[File:Gelati Monastery 4.jpg|thumb|Gelati Monastery 4]]

==Мозаикась==
[[File:2014 Imeretia, Gelati, Monastyr Gelati (34).jpg|thumb|2014 Imeretia, Gelati, Monastyr Gelati (34)]]
Монастырень церкувасонть аштить Грузиянь сехте покш  мозаикатне. Сынь сравтовить стенадо стенас ды невтить, кода Византиясо озность Пазнэнь ды инязортненень. Кода васенцеде кармасть витнеме-петнеме мозаикатнесэ, кой-кодат эйстэдест ульнесть истят берянть, што эзть маштово вадрялгавтомс кодаяк. Сетне, конатне ульнесть витнезь-петнезь, невтить, кода христианствась сравтовсь [[Византия|Византиясто]] омбомасторга, кодамо смусть сон кандсь. Сехте содавикс мозаикась – Мария - Пазонь Авась. Сон кирди беремасонзо вишка [[Иисус]] ды ваны алов, ломантнень лангс. Сонзэ рунгозо вельтязь сырнесэ. Те мозаикась ловови Византиянь стилень классикакс, шедевракс.<br>

==Вачкамо лувось==
Гелатонь монастыресь вачказь Византиянь вачкамо лувсо: ламо аркат ды тевс нолдави ансяк валаня кев. Сонсь монастыресь вачказь крёстокс. Крёстось – христианонь тешкс. Сонсь монастыресь ашти пандо прясо ды тосто неяви малава весе Грузиясь. Аркатне аштить эрьва косо: баягань аштема таркасо, маласо кудотнесэ.
== Литературась ==
* {{ВТ-ЭСБЕ|Гелатский монастырь}}

{{Lisj}}
* [http://travelgeorgia.ru/79/ Описание монастыря]
[[Категория:Грузия Мастор]]
