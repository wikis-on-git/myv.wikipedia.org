{{UC}}
'''Эрзянь раськень оршамопельть''' ({{lang-ru|эрзский национальный костюм}}) — те оршамот, конататнень канесть [[эрзят|эрзянь ломантне]]. Раськень оршамопелесь, кода мерить этнографтнэ, те велень эрицятнень оршамопелест.  Эрзянь оршамопельтне ульнесть арсезь кезерень шкасто. Ули [[ава]]нь ды цёрань оршамопель. Сон ульнесь кода покшчинь ды озксонь ютавтомане, ульнесь эрьва чистэ якамонеяк. Эрзянь раськень оршамопелесь теевсь Россиянь европейской пелькссэ кушнка таркасонть, ды эйсэнзэ ульнесь алга ды верьга шожда оршамопель, телень ды тундонь-сёсксень лемпе оргамопель. Пек ламо улить мазылгавтомат.

==Авань раськень оршамопелльть== 
=== Покай === 
'''Покаесь'''<ref name="Чилисема2004№2">«Чилисема» ￼2004 ие  №2, 16 лоп. {{Ref-myv}}</ref> – те панар, ансяк пек седе сюпавсто викшнезь. Сонзэ оршнилизь мирденень лисемстэ ды лия покшчива. Покай лавтовонь викшневкстнэнень мерильть сёрмат. Истят арткеть викшневильть покай алксонтеньгак (удалов), мерить тенст пельсёрмат (викшневи сёрманть пелезэ). Пельсёрматне ульнесть эрьва кодат ды пек мазылгавтсть весе викшневксэнть.


=== Пулай === 
Панар ды покай ланга, кона-кона таркатнесэ руця ланга, эрзянь аватне кандтнесть пулай<ref name="Чилисема2004№3">«Чилисема» ￼2004 ие  №3, 18 лоп. {{Ref-myv}}</ref> (пулакш, пулагай, пулокаркс). Сонзэ оршилизь 13 -14 иесэ ды кандтнесть куломозост. Пулайтеме тейтерь-авантень эзь мереве лиснемс ломань сельме икелев, сон лововсь пельсштапокс.
Пулайтне ульнесть истякчинь ды покшчинь<ref name="Чилисема2004_4">«Чилисема» ￼2004 ие  №4, 15-18 лоп. {{Ref-myv}}</ref>. Истякчинсесь а вельть мазыель, тень кис покшчинсесь цитнесь эрьва кодамо тюссо. Пулаесь оршавиль карксамова, вельтиль эчке пукшотнень.

Покшчинь пулаентень мазылгавтомань кис стакшныть кшнинь ярмакт. Бути ярмакт арасть, тевс туить ашо эли тюжа тюсонь кшнинь бляшкинеть, вейкеть мазый плаштят. Пулаенть кавто пельга понгавтовить якстере ды пиже цёкот. Цёкопрянть эрзянь аватне кекшилизь кодавкске потс. Теде башка цёкотнень ды сурепулотнень  эрзяватне мазылгавтнесть  ашо тюсонь човалясо.


=== Кирьгашат === 
Кезэрень эрзяватне пек вечкильть мазылгавтомо кирьгаст, мештест, секс кандтнесть сюлгамот, ламо эрьгекерькст, эрьгень сиветь, конатненень мерильть кирьгаша<ref name="Чилисема2004_4"/>.


=== Сюлгамо === 
Панаронь эли покаень сивенть эрзяватне чочилизь  сюлгамосо<ref name="Чилисема2004_4"/>({{lang-ru|брошь, брошка}}). Сюлгамотне эрсильть эрьва кодат: [[салмукс]] март оды салмукстомо. Эрзянь сюлгамосо  весемеде сеедьстэ вастневить [[якстере]], [[раужо]], [[пиже]], [[ашо]], пачк невтиця эрьгть, човалят. [[Ожо]]т, [[сэнь|сэнть]], тюжт мерицят  вастневить седе чуросто.
Сюлгамось кемекстави меште куншкас: панар сивень кавто пельга теевить килькшкеть, козонь понгавтовить сюлгамонь петне. Бути сюлгамось салмукс марто, сон чочави салмуксонть вельде.


=== Эрзянь прясюлмавкст === 
Седикелень эрзянь тейтертне коняваст кандтнесть прясуре, лия таркава сонензэ мерсть пацяконя<ref name="Чилисема2004_4"/>. Мирденень лисемадо мейле пряс путовиль авань панго. Ульнесь натой истямо кой, мерильть тензэ прянь сюлмамо: те чистэнть одирьванть прянзо сюлмилизь авакс.

=== Авань панго === 
Эрзянь прясюлмавкстнэ ульнесть эрьва кодат. Мирденень максозь аватне якильть пангосо<ref name="Чилисема2004_5">«Чилисема» ￼2004 ие  №5, 15-18 лоп. {{Ref-myv}}</ref>. Сынь а вейкетельть. Ульнесть сювозь прят, конат молилть скалонь сюро эли ансяк чачиця ков ёнов, ульнесть келей конякс марто, Самарань ды Симбирень эрзятне  сынст лемдить сорука эли шлыган.

=== Икельга паця === 
Панаронть ды руцянть ланга эрзяватне кандтнесть  мазый икельга пацят<ref name="Чилисема2004_5"/>({{lang-ru|фартукт}}), конатнесэ ульнесть аволь ансяк викшневкст, вастневсть черьведьметь, кружеват, плаштят, плёскат, човалят ды натой ярмакт. Орданбуень, Отяжбуень, Чаунзань, Покш Березникень, Дубенкань ды Кочкурбуень  эрзяватнень икельга пацяст а пек явовсть вейке вейкеде. Самарань эрзяватнень икельбацяст ульнесть седе теинеть ды тустосто викшнезь.

== Цёрань панар==
Эрзянь цёрань<ref name="Чилисема2004_5"/> панарось викшневиль-ставиль истямо жо коцтсто, кодамосто теевиль авансесь. Панаронть кувалмозо кумажа видьс, карксавиль цёко марто мазый каркссо. Ломань юткс лисема панарось  викшневиль седе сюпавсто, истякчинсесь – теине кикскесэ. Мазылгавтовильть панар алксось, ожа петне, сивесь, мештесэ чочамо таркась ды лавтовпрятне. Покшчинь панаронтень педявтневильть цитниця плёскат, карксцёкотнень пест мазылгавтовильть човалясо. Истямо ладсо цёрань ды авань панартнэ  поладыльть вейке-вейкень ды вейсэ невтильть пек мазыйстэ. Неень шкас эрзянь цёрань панарт пачкодсть пек аламо.

==Фотокувт==

<center><gallery perrow="5" widths="210" heights="210">
Артовкс:SUK119 52.jpg|thumb|border|350px|Ивана Плаксинэнь семиязо: церанзо нист марто, сынс пакшаст - церынеть ты тейтерьнеть. Таркась: Борискино, Бугульмань буе, Самара ёнкс (ненец ткань Боризвеле, Северной буе, Оренбургонь ёнкс), Россия. Теема шкась: 1914. Негатив. Теицязо: Вяйсянен А. О., Этно-экспедиянь искувума ды Вяйсяненэнь ардомась 1914 иестэ. 
Артовкс:Erzya family 03.jpg|thumb|border|350px|Эрзянь кудораське
Артовкс:SUK119 55.jpg|thumb|border|350px|Эрзянь тейтерькат киштить. Зярдо арась гайнема ёнкс, сынь морыть «киштема морот» («kištšimamoroa»), «идилду» («ldildu») валтнесэ. Таркась: Борискино, Бугульмань буе, Самара ёнкс (ненец ткань Боризвеле, Северной буе, Оренбургонь ёнкс), Россия. Теема шкась: 1914. Негатив. Теицязо: Вяйсянен А. О., Этно-экспедиянь искувума ды Вяйсяненэнь ардомась 1914 иестэ.
Артовкс:Mastoravanj tundo 20170521 DSCN0777.jpg|thumb|border|350px|«Масторава» морыцятне. «Масторавань тундо» XIX-це фестивалесь-пошкчись, «Раськень ялгаксчинь Кудо», Самар ош. 2017 иень панжиковонь 21 чи.
Артовкс:S3700081.JPG|thumb|border|350px|[[«Гайги Вайгель» морамо кужо|«Гайги вайгель» раськень морамо кужось]] ([[Од Пурня (Кочкурбуе)|Од Пурня велестэ]], [[Мордовия]]сто) Эрзянь Раськень Озксо-2007
Артовкс:SUK119 97.jpg|thumb|border|350px|Оссип (Ossip) цёрынесь тонавтни налксеме нудейсэ. Таркась: Вечканово веле, Бугуруслан буе, Самара ёнкс (неень шкань Татшто Вечан веле, Бугуруслан буе, Самарань ёнкс), Россия. Теема шкась: 1914. Негатив. Теицязо: Вяйсянен А. О., Этно-экспедиянь искувума ды Вяйсяненэнь ардомась 1914 иестэ. 
Артовкс:Marizj Kemalj dy Natalj Tushnikova.jpg|thumb|350px|Валморозей [[Маризь Кемаль]] ды Тушникова Наталь. Неень шкань теезь, алкуксонь [[эрзянь оршамопель]]сэ, конат анокстызь сынсь. [[Раськень Озкс]], [[Чукал веле (Покш Игнадбуе)|Чукал веле]], [[Покш Игнадбуе]]. [[2016 ие]]нь [[медьковонь 9 чи]].
Артовкс:SUK119 102.jpg|thumb|border|350px|Лелят-ялакст, эрзянь атинеть. Таркась: Вечканово веле, Бугуруслан буе, Самара ёнкс (неень шкань Татшто Вечан веле, Бугуруслан буе, Самарань ёнкс), Россия. Теема шкась: 1914. Негатив. Теицязо: Вяйсянен А. О., Этно-экспедиянь искувума ды Вяйсяненэнь ардомась 1914 иестэ.
Артовкс:Pazyalgo 20170604 P6044364.jpg|thumb|border|350px|«Покш Эрзянь Чи». Пазялго веле, Бессоновонь буе, Пенза ёнкссо. 2017 иень аштемковонь 4 чисте.
Артовкс:SUK119 69.jpg|thumb|border|350px|Эрзянь одирьвась оршамопельсэ, прязо сюконязь, максыть симема тензэ. Таркась: Шентала веле, Бугульмань буе, Самара ёнкс (неень шкань Шентала, Шанталань буе, Самарань ёнкс), Россия. Теема шкась: 1914. Негатив. Теицязо: Вяйсянен А. О., Этно-экспедиянь искувума ды Вяйсяненэнь ардомась 1914 иестэ.
</gallery></center>
==Вано истяжо ==
* [[Карь|Карьть]]

{{Lisj}}
[[Категория:Эрзят]]
