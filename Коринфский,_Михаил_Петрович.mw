
{{Ломанесь}}
'''Михаил Петрович Кори́нфский''' (алкуксонь буелемезэ '''Варенцов'''; [[1788 ие|1788]], [[Эрзямас ош|Арзамас]] — [[1851 ие|1851-це иень аштемковонь 22 (8)-це чи]], [[Казань ош|Казань]]) — россиянь архитектор, зодчей, коллежской асессор.

== Эрямопингезэ ==
Михаил Петрович Варенцов чачсь иконостасонь керсиця кудораськесэ, арзамасонь мещанин, эрзя. Тонавтнесь А. В. Ступинэнь художественной школасо. 1808-це иестэ Коринфской цидярдсь экзамент ды кармась тонавтнеме Петербургонь художествань академиюясо, А. Н. Воронихинэнь архитектурань классо, конань прядомадо мейле лемдявсь 14-це классонь художникекс. Ёрокчинзэ кастась Санкт-Петербургонь Казанской соборонь, А. С. Строганов графонь кудонь, Зиновьевень дачанзо ды лиянь мезень путомасо-стявтомасо.

[[1810 ие|1810-це иень умарьковонь 27-це чинь]] Художествань академиянь Советэсь ваннынзе ды шнынзе Арзамасонь туртов Воскресенской соборонь плантнэнь, конатнень невтинзе Коринфской.1810-це иень [[Ацамковонь 22 чи|ацамковонь 22-це чистэ]] те архитектурань композициянть кис Михаил Петровичнень макссть сиянь васенце медаль.

1814-це иестэ Арзамассо ушодови Коринфскоень планонзо коряс Воскресенской соборонь стявтомась.
Теке жо иестэнть Коринфской панжи Арзамассо художественной архитектурной училища. 1813-це иестэ саезь 1823-це иес арсесь-тейсь ды стявтсь эсензэ проекттнэнь коряс эрьва кодат кудот Нижегородской, Пензань ды Симбирень губерниятнесэ. 1823-це иестэ саезь 1832-це ие видьс служи губернской секретарекс  Симбирень Дворянской собраниясо. Те шкастонть сонзэ проекттнэнь коряс Симбирскойсэ ушодови Свято-Троицкой кафедральной соборонь стявтомась, тевень вечкема кудонь (дом трудолюбия), губернской гимназиянь, удельной конторань ды лиянь мезень одс теемаст. 1825-це иестэ Свято-Троицкого Симбирской кафедральной соборонь проектэнть кис тензэ макссть Художествань академиянь  «аравтозь» («назначенной») академикень лем, 1830-це иестэ кемекстызь действительной академикень лемсэнть.

1833-це иестэ Коринфской стясь [[Казань ош|Казань]] ошсо Особой строительной комитетэнь пявтс. Эсь проектэнзэ коряс сон стявты обсерваторииянь, Казанень университетэнь тонавтнема комплексэнть туртов анатомиянь театра, ванны-теи Арзамасонь уездной училищань лангонь плантнэнь.

Кулось Михаил Петрович Казаньсэ [[1851 ие|1851-це иестэ]]. Калмазь Арской калмолангсо Анастасия Александровна (1862?) нинзэ марто.

== Архитекторонть теевксэнзэ ==
[[Артовкс:Собор_во_имя_Чудотворной_Грузинской_иконы_Пресвятой_Богородицы.jpg|кенжешка]]

== Ледстнемазо ==

* [[Казань ош|Казаньсэ]] ули сонзэ лемсэ куринка .

== Невтевкст ==
{{Примечания}}

== Литературась ==

* Коринфский, Михаил Петрович // Корзинка — Кукунор. — М. : Советская энциклопедия, 1953. — С. 5. — (Большая советская энциклопедия : [в 51 т.] /  гл. ред. Б. А. Введенский ; 1949—1958, т. 23).
* Памятники истории и культуры Горьковской области. — Горький: Волго-Вятское кн. изд-во, 1987.
* Филатов Н. Ф. Нижний Новгород. Архитектура XIV — начала XX века. — Н.Новгород: РИЦ «Нижегородские новости», 1994.
* Ульяновская -Симбирская энциклопедия, Том 1. Ульяновск: Издательство "Симбирская книга", 2000. ISBN 5-8426-0224-5
* Егерев В., Архитектор М. П. Коринфский, Казань, 1961.
* Маризь Кемаль, "Масторов нолдасынек сюкпрянок...": эрзянь покшчить, эрямонь-аштемань койть, литературань чокшнеть, эйдень налксемат, морот, статьят / Маризь Кемаль. Саранск, 2013.

== Ванномкат ==

[[Категория:Чачозь 1788 ие]]
[[Категория:Ломантне ловнома тешкскерьксэнть коряс]]
[[Категория:Эрзят]]
[[Категория:Эрзянь ине ломанть]]
[[Категория:Арзамассо чачозть]]
