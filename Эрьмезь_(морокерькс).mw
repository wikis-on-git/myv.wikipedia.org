{{Лия смустьтне|Эрьмезь (смустьтне)}}

'''«Эрьмезь» морокерькс''' — те  [[Эрзя|эрзянь раськень]] поэма морокерькс, конань пурнызе [[Кулдуркаев, Яков Яковлевич|Яков Кулдуркаев]]<ref name="МБОУ «ЛОБАСКИНСКАЯ СРЕДНЯЯ ШКОЛА»">[http://www.atlobsosh.edurm.ru/index.php?option=com_content&view=article&id=428:2015-11-10-10-35-32&catid=165:2015-10-24-15-06-17&Itemid=46 МБОУ «ЛОБАСКИНСКАЯ СРЕДНЯЯ ШКОЛА» ПОКШЧИ. Я. Я. Кулдыркаевень эрямонь ды шкинемань кизэ]{{ref-myv}}</ref>. [[1928 ие]]стэ [[«Эрзянь правда» (кулялопа)|«Якстере теште» кулялопань]] [[ожоков]]онь колмо номертнэсэ лиссть «Эрьмезь ды Котова» морокерькстэ саевкстнэ. Сонсь «Эрьмезь» морокерьксэсь башка книгасо нолдазель ульнесь ансяк [[1935 ие]]стэ. 

==Мездэ морокерьксэсь==
[[Эрьмезь (лем)|Эрьмезесь]] — эрзянь раськень прявтонь цёра. Котова - [[мокшот|мокшонь раськень]] прявтонь тейтерь. Сынь псистэ вечкить. Тетятнень-аватнень арась мелеет теемс свадьба. Од ломантне эзизь кунсоло сынст, венчасть салава. Кавто плематнень састь кежест вейке-вейке лангс.

Те шкасто эрзятнень лангс каявсть ордатне. Вийтне ульнесть аволь вейкеть. Ламо верь валсть эрзятне. Мокшонь првтось жо эзь са лездамо эрзятненень. Те тюремасонть чавови Эрьмезь. Сон тееви [[кев]]екс. Эрямостонть туи Котоваяк. Тейте­ресь кевенть вакс кассь [[ашо]] [[килей|килеекс]]. Ванна истямо поэманть сюжетэзэ.

Тесэ Эрьмезь ды Котова ловныцятнень икелев стить весе сэрьсэ. Васняяк, неяви сынст мазычист, валдо оймест ды чевте седеест. Эрьмезь [[Чи-ве|чинек-венек]] важодсь. Сон тейсь [[ведьгев]]ть, [[венч]]ть ды кузницясо лия тевть. Зярдо [[Сура лей|Суранть]] чирестэ неизе мок­шонь тейтеренть, сон сеске кармась вечкемензэ ды арсесь саемс никс. Котовань тетязо Пурейша мерсь, ансяк сестэ тейтерензэ макссы цёрантень никс, бути сон муи карень кодыця цёканьзюро. Эрьмезнень кармась лездамо [[Вирява|вирень ава]]. Сон церанть ветизе тусто [[вирь|вирев]] ды невтизе кинть, кона ветясь ялаксонзо эрямонь таркантень. Ялаксозо ульнесь вирень ведун. Эрьмезь кедьсэнзэ кармась важодеме кшисускомонь кисэ. Эрьмезь лиссь изницякс.

Поэмасонть ламо тевтне теевить кода волшебной ёвкстнэсэ. Истя, кудов самсто Эрьмезь вастови Дыдай ракшань ваныцянть марта. Сон эрзянь цёрантень казсь вол­шебной локшо, кона лездась ятнэнь каршо тюремстэ. Ансяк вана Эрьмезь ёмавтсы локшонть ды сонзэ изнясызь верень потийтне.

Я.Я. Кулдуркаев поэмасонзо келейстэ панжи эрзятнень чевте оймест, валдо седеест. Тень сон парсте невтизе Эрьмезень обуцянть вельде. Эрзятне эрясть вирьсэ, парсте содылизь таркатнень, тюрсть эсест олячист кис.

== Сёрм.: ==
<references />

[[Категория:Морокерькс]]
[[Категория:Эрзянь сёрмадоматев]]
