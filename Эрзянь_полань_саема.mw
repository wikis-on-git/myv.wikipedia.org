{{UC}}
'''Эрзянь полань саемась''' (Эрзянь свадьбась) — те эрзянь раськень эрямосо весе кезэрень койтнень ды поэзиянть эйстэ а явовикс пелькс. Свадьбань поэзиясь появась пек умок кезерень шкатнестэ, эрясь ды кассь ламо пингень перть, яла сюпалгадсь ды сюпалгадсь.

Эсь эрямонь малав ведьгемень иетнень [[Евсевьев, Макар Евсевьевич|М.Е. Евсевьев]] алтынзе фольклоронь пурнамонь пек эрявикс тевентень ды тень пингстэ сехте покш мель явсь свадьбантень. Кода корты сонсь М. Е. Евсевьев:{{Цитатань ушодома}}''«Свадьбань поэзиянть мон сёрмадыя Ирина Петровна авам пельде 80 иетнестэ. 
Симбярской губерниянь Буинской уездэнь М. Кармалы велесэ».''{{Цитатань пе}}

«Мордовская свадьба» важодевкссэнть Макар Евсевьевич эрьва ёндо сёрмадынзе одирьвань чиявтома койтнень-кирдатнень, тензэ анокстамсто саезь прядомазонзо. Малав ведьгемень иеть покш мель явсь те тевентень. Седе тов, те пурнавксонть поладызеть лия материалтнэсэ, конань пурнындэ фольклоронь экспедициятнесэ 38 эрзянь велетнэстэ. Пурнась сюпав фонотека. Неть питнейдеяк питней экспонаттнэ ванстовить Саранонь, Казанень, Санкт-Петербургонь, Хельсинкинь ды лия ошонь музейтнесэ. Полань саема коесь  евтни кезэрень шкань эрямодонть, сеть лиякстоматнеде, конат тейневсть пингеде пингес, свадьбась малав педе пес моли одирьванть перька. Урнематнесэ евтавить одирьванть обуцязо ды мелявксонэо. Пек стака явомс тетянзо-аванзо эйстэ. Одирьвась урни свадьбадо икеле, свадьбань чистэ ды лиясто свадьбадо мейлеяк. Урнемат, морот, парянтнемат, пазморот совить свадьбань лирикас. Эрзянь раськесь свал ванстась поэтической сюпавчинзэ. «Эрзянь свадьба» книгась ульнесь нолдазь [[1931]]-це<ref name="ГТРК «Мордовия»">[http://mordoviatv.ru/m-e-evseveven-erzyan-svadba-knigan-yubileenten-k-yubileyu-knigi-erzyanskaya-svadba-m-e-evseveva-erzya/ ФГУП ГТРК «Мордовия» М.Е.Евсевьевень «Эрзянь свадьба» книгань юбилеентень. ]{{ref-myv}}</ref> иестэ.

== Полань саемась, али мирденень лисемась ==
«…свадьбась» явови зярыя пельксэв: ладямо, свадьбас анокстамо, свадьба цёрань кудосо, свадьба тейтерень кудосо, кудань валгома ды свадьба цёрань кудосо венчамодо мейле. Те важодевксэсь вейсэнди музыка ды морот, киштемат, озномат, налксемат… Келезэ ютавтома лувонть сюпавдояк сюпав: тесэ эпитетт, сравненият, метафора, гипербола, олицетворения…
# [[Ладямо|Ладямо]]
# [[Свадьбантень анокстамо|Свадьбантень анокстамо]]
# [[Свадьба цёрань кудосо|Свадьба цёрань кудосо]]
# [[Свадьба тейтерень кудосо|Свадьба тейтерень кудосо]]
# [[Кудань валгома|Кудань валгома]]
# [[Цёрань кудосо венчамодо мейле|Цёрань кудосо венчамодо мейле]]

== Сёрм.: ==
* Тиринь вал, Литературань коряс хрестоматия эрзянь школань 8-це класстнэнень,  Морд. кн. изд., Саранск, 1993,  с. 255
* Евсевьев, М. Е. Мордовская Свадьба, 1931, сс 21-23
{{Lisj}}
[[Категория:Эрзянь кой|Полань саема]]
[[Категория:Эрзянь культурась-мазычись|Полань саема]]
