[[Image:Pinus sylvestris1-oliv.jpg|thumb|right|250px|Пиче]]
'''Пи́че''' — те [[Кстый|кстыень]] буестэ [[Чувто|чувто]], сардтонь семиястонть.

Летьке  модасо пичесь касы пек бойкасто, сонзэ чувтозо валдо, слоензэ келейть  ды эчкть, сон пек чевте. 

Оля таркасо эли вейкест-вейкест эйстэ таркасо касыця чувттнэнь иень слоест эрсить келейть, комолест пек эчкть, бойкасто сювовить верев ды сэрьс вельтязь эчке тарадсо. Истямо чувттнэ эрсить аволь пек нардеть ды сех сеедьстэ маштовить ансяк пенгекс. Тусто [[вирь]]сэ касыця чувттнэнь рунгост човине сэрей ды виде, теке марто пичень рунгось 1/2 эли 2/3 пельксэст овсе тарадтомот. Истямо чувтотне молить питней материалокс. 

Пичень чувтонть пачк молить пек ламо налткеть, конат пешксеть [[пичеой]]сэ, сон вансты касовксонть эрьва кодамо наксадомадо.  

Минек виртнева пек ламо пичетнеде, чувтост кеметь, нардеть ды курок а наксадыцят, секс минек масторсо пичетне пек молить строямо материалокс. Пичестэ анокстыть: [[шочко|шочкт]], лаксезь ды пилязь [[лаз]]т; сон моли эрьва кодамо постройкас; [[сэдь|сэдень]] ацамкст; телефононь ды телеграфонь палманть ды лият мезть.

== Содамоёвкст ==
* Весе бояртнэ кайсизь шубаст, ве боярось эзизе кая.
* [[Кизэ|Кизэнек]]-[[Теле|теленек]] од цёра.

== Сёрм.:== 
* Н.П. Анучин. Кода керсемс хвойной чувтнэнь. Москов : Наркомтяжпромонь издательствась, 1934

{{stub}}

[[bg:Бор (растение)]]
[[et:Mänd]]
[[nl:Pinus]]
[[nn:Furu]]
[[no:Furu]]
[[ru:Сосны]]
[[sv:Tallar]]

[[Category:Тувозов чувтт|П]]
[[Category:Чувтт|П]]
