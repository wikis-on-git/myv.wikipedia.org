[[Image:Журавлев.jpg|thumb|right|200px|Числав Журавлёв]]
'''Журавлёвонь Числав Григорьевич''' ([[1935]] иень 27-це [[Чадыков|чадыковонь]] чистэ [[Самарань ёнкс|Самарань ёнксонь]] Похвистневань буень [[Покш Толкан|Покш Толкан]] велесэ) — [[Эрзя|эрзянь]] сёрмадей.

== Эстедензэ ==
Школадо мейле прядызе Вишка Толканонь педучилищанть ды кармась важодеме Кошкинань буень Чесноковка велень школасо физкультурань тонавтыцякс. Колмо иеть (1954—1957) служась армиясо, теде мейле кемень иень перть важодсь Сибирьсэ зярыя таркава  ды эрьва кодамо важодемасо. 1967-це иестэ велявтсь Самарав. Волгоградонь физической культурань институтонть прядомадо мейле пенсияв туемазонзо важодсь физкультурань учителекс школасо.

Литературань килангс  васенце чалгавтыцязо ульнесь эрзянь сёрмадеесь [[Радаевень, Василий Иванович|Василий Кузьмич Радаев]], кона Покш Толканонь школасо ветясь [[эрзянь кель]] ды литература. 1982-це иестэ «Эрзянь правда» кулялопасо ды «Сятко» ковставксо печатазельть валморонь покш пусмонзо. Седе тов Числав Журавлёвонь валморонзо совавтозельть «Маней васолкст» ды «Горизонт» вейсэнь пурнавксненэ. 

[[1990]] иестэ ульнесь Самара ёнксонь эрзя-мокшонь «Масторава» вейсендявксонть теицякс-пурныцякс.  
Журавлёвонь Числавонь  лементь пек парсте содасызь поэзиянь вечкицятне. Валморонзо лиснить кода [[Саран ош|Саран ошсо]] - максневить «Сятко», [[«Чилисема» (журнал)|«Чилисема»]] ковставкснэсэ, [[«Эрзянь Мастор» (кулялопа)|«Эрзянь Мастор»]] ды «Эрзянь Правда» кулялопатнесэ. 

== Сёрмадовксонзо ==
Валморонь (стихень) васенце кирьяпусмозо-книгазо — «Сёксень цецят» — лиссь Мордовской книжной издательствасо 1991-це иестэ. Теде мейле мельга-мельцек лисить истят книганзо: 
* «Овто латко» (1993), 
* «Каргонь вайгель» (1995), 
* «Валдо ойме» (1996),
*«Арсемат ды ёжот» (1999), 
*«Вечкемань теште» (2000), 
*«Кемемань валдо» (2001),
*«Каргинеть» (2006). 

Зярыя иеть Самара ошонь «Радио-7» студиясо ветясь эрзянь кельсэ передачат, - сонзэ вайгелезэ гайгиль эрзянь пачтямокерькстнесэ, конат пек тукшныльть аволь ансяк Самара ёнкссонь эриця эрзятнень мельс, — весе сеть таркатневаяк, ков пачкодильть эрзянь студиянть радиоволнанзо. 1999-це иестэ кармась улеме [[Суоми мастор]]онь М.А. Кастренэнь Вейсэндявксонь Прявт премиянь лауреатокс — изнясь конкурссо, кона ютавтозель Россиянь финнэнь-угрань радиожурналисттнэнь ютксо. Самарань губернаторонь литературань премиянь лауреат (2005). 

1996-це иестэ саезь Числав Журавлёв — [[Россиянь Мастор|Россиянь]] Сёрмадеень вейсендявксонть совиця, Мордовиянь заслуженной валморсёрмадей-поэтэсь. 

Эри Самара ошсо.

== Ванодо истяжо ==
* Сонзэ сёрмадовксонзо: [[«Эрзянь кель» (валморо)|'''«Эрзянь кель»''']].

== Сёрм.: ==
* Журавлёв Ч. Вечкемань теште. 3 томсо. — Саранск: Тип. "Крас .Окт.", [[2000]]. 480 с. 

[[Category:Эрзянь валморонь ладсийть|Ж]]
[[Category:Эрзянь кель|Ж]]
[[Category:Эрзянь сёрмадейть|Ж]]
[[Category:Эрзякс кортыцят|Ж]]
