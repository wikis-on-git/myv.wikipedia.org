{{UC}}
'''Бардин, Пётр Яковлевич''' (псевдонимезэ П.Ардин), поэт, журналист, критик, литературовед.
==Эрямо пингезэ==
Чачсь [[Саран ош|Саран ошонь]] неень Октябрянь райононь [[Пакся Тавла|Пакся Тавла]] велесэ [[1934 ие|1934-це иень]] [[Ожоков|ожоковонь]] 17-е чистэ.

Филологиянь наукань кандидат ([[1989 ие|1989-це ие]]). Прядсь Рязанень парт. школа ([[1961 ие|1961-це ие]]), Мордовской государственной университет ([[1970 ие|1970-це ие]]). 1961 – 77-це иетнестэ – [[«Эрзянь правда» (кулялопа)|«Эрзянь правда» газетань]] литсотрудник; 1977 – 79-це иетнестэ – [[Сятко (журнал-ковставкс)|«Сятко» журналсо]] прозань отделэнь редактор; 1979 – 89-це иетнестэ – НИИЯЛИЭ-нь эрзянь-мокшонь литературань секторонь вишка (младшей) научной важодиця (сотрудник). «Ливтяк, мирэнь нармунь» Бардинэнь васенце валморозо ульнесь печатазь «Изнямо» альманахсо ([[1951 ие|1951-це ие]]); мейленсетне – истямо вейсэнь пусмосо, кода «Валске» ([[1962 ие|1962-це ие]]), «Васень эскелькст» ([[1964 ие|1964-це ие]]), «Тештень пиземе» ([[1979 ие|1979-це ие]]) ды лият.

«Седей валт» ([[1969 ие|1969-це ие]]) поэтэнть васень пусмозонзо, политикань ды пейзажонь лирикадо башка, совасть сатирань сёрмадовкст. Бардин – литературань портретэнь автор (С. Г. Фетисов, Ф. К. Андрианов, В. Ю. Юшкин, [[Абрамов, Кузьма Григорьевич|К. Г. Абрамов]], [[Калинкин, Иван Алексеевич|И. А. Калинкин]], [[Любаев, Павел Кириллович|П. К. Любаев]], [[Доронин, Александр Макарович|А. М. Доронин]]), конат совасть «Современная мордовская литература. 60 – 80-е годы» кавто томонь пурнавксонтень ([[1991 ие|1991-це ие]], [[1993 ие|1993-це ие]]). Сон сёрмадсь пародият [[Мартынов, Александр Константинович|А. К. Мартыновонь]], [[Доронин, Александр Макарович|А. М. Доронинэнь]], [[Надькин, Дмитрий Тимофеевич|Д. Т. Надькинэнь]], [[Ишуткинэнь Николай|Н. И. Ишуткинэнь]] валморост лангс. Истя жо сон баснянь-притчань, баснянь-инвективань автор. Ваннось эрзянь-мокшонь литературасо ды фольклорсо В. И. Ленинэнь образонь невтема стакачитнень, ваннось эрзянь ды мокшонь литературатнень татаронь литературанть марто сюлмавкстнэнь. Топавтсь тев «Памятники мордовского народного музыкального искусства» колмо томсо академической антологиянть теемасо.

Кулось Пакся Тавласо [[1989 ие|1989-це иень]] [[Якшамков|якшамковонь]] 13-це чистэ.

 

==Сочиненият==

Воин Отчизны. Косогоры. Апрель : ст. / / Антология мордовской поэзии. Саранск, 1987;

Горниповт ды палакст : стихть, баснят, пародият. Саранск, 1989.

 

==Литературась==

* История Мордовии в лицах : биогр. сб. Саранск, 1999. Кн. 3;

* Центр гуманитарных наук: история и современность. Саранск, 2008. С. 216;

* Мордовия, XX век: культурная элита. Саранск, 2013. Ч. 1. С. 54.

{{Lisj}}

[[Category:Мордовской государственной университетэнь прядыцят|Б]]
[[Category:НИИЯЛИЭ-нь важодиця|Б]]
[[Category:Журналистт|Б]]
[[Category:Критикть|Б]]
[[Category:Эрзянь валмородей|Б]]
[[Category:Эрзякс кортыцят|Б]]
