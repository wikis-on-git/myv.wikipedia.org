'''Па́йстомот''' — те валморонть баснянь ёвтавкскенть сёрмадызеть эрзянь сёрмадеесь Моторкинень Михаилесь.<br /><br />
Те лись аволь умок. Стака шкасто.<br />
Кавто пайстомот мольсть [[Азиянь Мастор|Азиясто]].<br />
Лангсост нулат-валат, каладсть карсемаст…<br />
- Кода тенек эрямс? Теке кевкстимаст.<br />
Пани сынст уцяскась – а содыть ков,<br />
Вейкесь музгорди: понгомс [[Москов ош|Московов]]!<br />

[[2 (кавто)|Омбоцесь]] талны, валтнэ кель [[Пря|прясот]]:<br />
- Тон ёвтак, кинень эряват тосо?<br />
Те аволь кода тиринь велесэнть,<br />
Содатадызь весе эрьва песэ.<br />
… Ютась эйкакш порам [[Сура лей|Сура]] чиресэ<br />
Мельть-превть пурнакшнынь руз-[[Эрзя|эрзянь]] куросо.<br />
Шкатне истямольть – човорявкшнынек<br />
Масторонь келес весе срадынек.<br />
Ютыть-пупоркшныть, молить – аварькшныть,<br />
Чачома масторов яла ванкшныть.<br />
Малав пачкодсть. Ваныть: арась велесь.<br />
Юртнэсэ [[Нартемкс|нартемкст]] срадсть пирень келес.<br />
Перькаст-икелест сыре [[Каль|кальть]] нурить,<br />
Шержей лопат прясост – пингест эрить.<br />
Одось кувсезевсь: Вай, кода пекем вачсь!<br />
Костояк бу ней [[Модамарь|модамарь]] варчамс.<br />
Сыресь разди-кинети, анок тов прамс.<br />
Ансяк мельсэнзэ: пси баняс совамс.<br />
Киньгак а неят, ков весе сралесть?<br />
Ды кавонест [[Чувто|чувто]] алов матедевсть.<br /><br />

Кува иля яка – велявтат тей.<br />
Тиринь ёнксонь нартемксэськак тантей.<br />


[[Category:Эрзянь кель|П]]
