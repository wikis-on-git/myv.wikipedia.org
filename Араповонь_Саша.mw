'''Араповонь Саша (Александр Васильевич Арапов)''' (1959-2011) — [[эрзя]]нь [[сёрмадей]], валморонь ладсий.

Чачсь [[1959]] иень [[сундерьковонь 1 чи]]стэ [[Мордовия Республикась|Мордовиянь]] [[Тумобуе]]нь Кенде велесэ тонавтыцянь семиясо.

[[1964]] иестэ малавиксензэ марто тусть эрямо Кобале велев — аванзо тиринь велентень. Тесэ Сашань ютась вишка поразо. 1977 иестэ прядызе Кобалень школанть, 1983 иестэ — М.В. Ломоносов лемсэ МГУ-нь журналистикань факультетэнть. 1985 иестэ саезь важоди «Сятко» журналонь редакциясо. Россиянь сёрмадей куронь ломань. Мордкизэсь нолдынзе валморонь колмо киниганзо: «Вайгель» (1990), «Вальма» (1992), «Взмах» (2001). Валморонзо совасть вейсэнь пусмос, конат лиссть Саран ошсо, Самар, Ине-Питер, Москов, Хельсинки, Будапешт, Таллинн оштнэсэ. «Литературная Россия» кулялопань лауреат (2000), Мордовиянь заслуженной поэт. Эйзюрковонь 2000 иестэ Араповонь Саша - [[Сятко (журнал-ковставкс)|Сятко журналонть]] прявт редактор. Ютко шкане седиль гитарасо, ладсиль морот эсензэ стихензэ лангс.
Арапов Саша кулось 2011-це иень аштемаковонь кемнилееце чистэ. Калмамотне ютавтовить 2011-це иень аштемаковонь 16-це чистэ.

== Эрзянь келень пурнавксонзо ==
* «Вайгель» (1990)
* «Вальма» (1992)
* «Мейле» (2006)

== Кона пусмотнес совавтозь ==
* «Эрзянь валске» (2011)

== Невтькеть ==
* [http://www.litrossia.ru/archive/165/person/4129.php «НАМ НЕ ПРОСТЯТ НАИВНОЙ ПРОСТОТЫ» (интервью с А. В. Араповым)] {{Ref-ru}}
* Мейле: Стихть / Александр Арапов. - Саранск: Мордовской книжной издательствась, 2006. - 264 с. Мордов.-эрзя яз. ISBN 5-7595-1698-1
* Эрзянь валске . - Киев: Эрзянь Вал нолдамо кудось, 2011. - 64 лл. Эрзя. (2Рос=эрз)6-5
{{stub}}

[[Category:Эрзянь валморонь ладсийть|А]]
[[Category:Эрзянь сёрмадейть|А]]
[[Category:Эрзякс кортыцят|А]]
