{{UC}}
'''Симпсонтне''' ({{Lang-en|''The Simpsons''}}) — те американь сех кувака {{comment|артэрямарткерькс|анимационной сериал}}, шкицязо — [[Мэтт Грёнинг]]. Кувалксозо 29 {{comment|иешкат|сезонт}}, ды течив кувалгавтызь 30-це иешкань видьс. Се артэрямарткерькс те американь стяконь ломатнень мусколи артовкс, куншказо - вете ломаньстэ ашти Симпсон {{comment|юром|семия}}, кона эри арсемань стяконь ошнэсэ Спрингфилдсэ. Мэтт Грёнинг те юром арсесь-шкась ды тердинзе эсь {{comment|тиринькетнень|родственниктнень}} лемесэст.

“Симпсонтне” сайсть покш содавиксчи, невтевить сядо мастортнесэ ды седе ламо. 
Васенце вейксэ-кемень иешкат сайсть шнамо {{comment|питнепутыцятнеде|критиктнеде}}, сынь лововить “сырне пингекс”. Артэрямарткерькс сайсь казнетнень кементь ды теште Шнамокуросо Голливудсо. Гомэрэнь “Д’оу!” свалонь вал понгсь англиянь келень валкстнес. 
Ансяк, ламо питнепутыцят ды стяконь ваныцят ловить, мезе 1990-иетнень педе артэрямарткерькс аракшны седе веже пшти ды {{comment|кодачизэ|качествазо}} свал алкалгады.

Симпсон юром эри Спрингфилдсэ, аламо ошнэсэ Американь сех “седейсэ”. Тетясь, Гомэр, атна прянзо лангс апак вано {{comment|важоды|роботы}} ошонь {{comment|[[цитерь]]теемасо|электростанциясо}} {{comment|кавсо|секторсо}} 7-Г {{comment|пелемавтомочинь|безопастностень}} ваныцякс. Полазо-низэ — кудазорава Мардж. Сынст колмо эйкакшст — Барт цёрыне, 10-иень аксун; Лиза тейтерне, 8-иень аволь иетнева превей саксофон-седиця ды {{comment|[[пертьпеклькс]]энь|природань}} идиця, ды сех веженсь Мэгги, сон а кортави ды свал кирди кургосонзо потебря. 

Артэрямарткерьксэ ули ламо неже {{comment|теичамот|персонажт}}: Гомэрэнь веважотаркань ломанть, Бартань ды Лизань тонавтыцят, юромонь ялгат-оят, васоло тиринькеть, ошэрицят ды таркань тештеть. 

Васенце нурькине {{comment|пелькс|серия}} “Паро ве” невтнесть 1987-це иень чадыковонь 19 чисэ, а 1989-це иень ацамковонь 17 чисэ FOX-каналсо невтнесть васенце {{comment|пешкепитнев|полноценной}} пелькс, роштувань “Симпсонтне реставить панжадо толсо”. Течи артэрямарткерькс ашти 637 пельксстэ. 

== Вант истяжо ==
*[[“Симпсонтнень” иешкатнень лововкс]]
*[[“Симпсонтнень” пелькстнень лововкс]]
*[[“Симпсонтнень” теичамотнень лововкс]] 


[[Category:Телевидение]]
[[Category:Артэрямарт]]
[[Category:Артэрямарткерькст]]

{{lisj}}
