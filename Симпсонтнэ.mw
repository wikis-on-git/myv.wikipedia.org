{{UC}}
'''Симпсонтнэ''' ({{Lang-en|''The Simpsons''}}) — те американь сех кувака {{comment|эриарткекерькс|анимационной сериал}}, шкицязо — [[Мэтт Грёнинг]]. Поладксозо 29 {{comment|иешкат|сезонт}}, ды течис кувалгавтызь 30-це иешкань видьс. Се артэрямарткерькс те американь стяконь ломантнень мусколи артовкс, куншказо - вете ломаньстэ ашти Симпсон {{comment|кудораське|семия}}, кона эри арсемань стяконь ошкесэ Спрингфилдсэ. Мэтт Грёнинг те кудораськенть арсизе-шкизе ды тердинзе эсь {{comment|тиринь ломантнень|родственниктнень}} лемесэст.

“Симпсонтнэнь” содасызь мирмасторонь келес, невтевить сядонь-сядонь масторсо. 
Васенце вейксэ-кемень иешкатнестэ састь шнамо валт {{comment|питнепутыцятнень пельде|критиктнеде}}, неть иешкатне лововить “сырне пингекс”. Эриарткекерькс сайсь казнетнень кементь ды теште Шнамокуросо Голливудсо. Гомэрэнь “Д’оу!” свалонь валозо понгсь англиянь келень валкстнэс. 
Ансяк, ламо питнепутыцят ды стяконь ваныцят ловить, мезе 1990-иетнень пестэ эриарткекерькс аракшны седе веже пшти ды {{comment|уликсчизэ|качествазо}} свал алкалгады.

Симпсон кудораськесь эри Спрингфилдсэ, вишинькине ошкесэ Американь сех “седейсэ”. Тетясь, Гомэр, атна прянзо лангс апак вано {{comment|важоди|роботы}} ошонь {{comment|[[цитерь]]теемасо|электростанциясо}} {{comment|кавсо|секторсо}} 7-Г {{comment|пелемавтомочинь|безопастностень}} ванстыцякс. Низэ — кудазорава Мардж. Сынст колмо эйкакшост: Барт цёрынесь — 10 иесэ, азгонди; Лиза тейтернесь — 8 иесэ иензэ коряс превей саксофонсо седиця ды {{comment|[[пертьпелькс]]энь|природань}} идиця-ванстыця, ды веженсесь Мэгги, а корты ды кургосонзо свал потепря. 

Эриарткекерькссэ ули ламо неже {{comment|ломанть-чачот|персонажт}}: Гомэрэнь веважотаркань ломанть, Бартонь ды Лизань тонавтыцяст, кудораськень ялгаст-ояст, васоло тиринь ломанест, ошэрицят ды тосконь тештть. 

Васенце нурькине {{comment|пелькскесь|сериясь}} “Паро ве” невтнезель 1987-це иень чадыковонь 19 чистэ. 1989-це иень ацамковонь 17 чистэ FOX-каналсо невтнезель васенце {{comment|пешкепитнев|полноценной}} пельксэсь, роштувань “Симпсонтнэ реставить панжадо толсо”. Течи эриарткекерькс ашти 637 пельксстэ. 

== Вант истяжо ==
*[[“Симпсонтнэнь” иешкатнень лововкс]]
*[[“Симпсонтнэнь” пелькстнэнь лововкс]]
*[[“Симпсонтнэнь” чачотнень лововкс]] 


[[Category:Телевидение]]
[[Category:Эриартке]]
[[Category:Эриарткекерькст]]

{{lisj}}
