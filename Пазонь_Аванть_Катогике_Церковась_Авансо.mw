{{UC}}
'''Пазонь аванть Катогике Церковась Авансо''' ({{Lang-hy|Ավանի Սուրբ Աստվածածին Կաթողիկե Եկեղեցի}} (Avani Surb Astvatsatsin Kat'oghike Yekeghets'i); истя жо Kaтогикень Кафедральной церковась,  мейле лемдезель Святой Ованесонь церковакс, каладось 6-це пингень церковась Аван таркасо, Ереван ошсо, Армянонь масторсо. 

Те сехте ташто церковась, конась ашти [[Ереван ош]]сонть.
== Историязо ==
Церковась вачказель 6-це пингестэ, 591 ды 602 иетнень ютксо. Вачкамонзо кармасть сеске, кода прядовсь Иранонь ды Византиянь ютксо кувака войнась (572-591 иетнестэ). Истя Византиянь влияниясь  пачкодсь Армянонь масторов, Аван таркас.
[[Маврикий императорось]] (582-602) арсезевсть кирдемс эсь кедь ало од модатнень ды сень кувалма прамс вейке лувс Халкедононь  церковань пельксэнть марто, конась ульнесь се шкане Армянонь масторсо.
 593 иестэ Армянонь масторонь епископтнэ пурнавсть Фиодосиопольсэ ды алтызь пряст Халкедононь кемемантень. Епископтнэ кочксизь Иоаннонь (Йованнонь эли Ованесэнь) Багаранстэ од Армянонь Каталикосокс. Персэнь ёндо Каталикосось -  [[Моисей II]] (574-604) – аштема тарказо ульнесь Двинасо, секскак Византиянь ёндо Каталикосось кочксизе эсь аштема таркакс Аванонть, конась ульнесь Византиянь конроль ало. Од комлексэсь  Авансо аштесь Кафедральной соборсто ды зярыя лия кудосто. Церкованть маласо ашти фундамент Каталикосонь резиденциянь. Ловови, сон вачказель церковадо икеле 581-582 иетнестэ.
Кода сёрмады 7-це пингень Армянонь историк [[Себеос]], церковась ды резиденциясь вачказельть Каталикосонь ваннома ало. Историкень коряс, церковась алтазель Апостолтнэнь. 602 иестэ Персэнь инязорось [[Хосров II]] каятотсь Аван лангс, лоткавтызе Аванонь Каталикосонь шканть ды тейсь се таркасонть монастырь.
