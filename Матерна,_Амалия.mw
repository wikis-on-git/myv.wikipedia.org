<nowiki>{{Матерна, Амалия}}</nowiki>

'''Амалия Матерна''' (чачома лем Амалиа, мейле лемезэль Амалия Фридрих-Матерна) (медьковонь 10це  чи, 1844 [[Санкт-Георген-Штифинг-лангсо]] – якшамковонь 18це чи, 1918 иесь,[[Вена]], [[Австрия]]) ульнесь Австриянь операсо морыця — [[сопрано]] вайгелезэ.  Вайгелезэ ульнесь содавикс ды виев, морась 30 иеть ды весе те шкань перть вайгелесь ульнесь прок од ломанень. Сонзэ те шкас ледстнить, кода зярыя ариянь морыцякс [[Рихард Вагнерэнь]] операсо.<br>


'''Эрямозо'''<br>


Матерна васенцеде лиссь морамо профессиональной операсо [[Талия Театрасо]], [[Грац]] ошсо, 1865. Венчазель Карл Фридрихнень, кона ульнесь истяжо морыцякс, сынь вейсэ ульнесть тердезь морамо опереттат Венань маласо театрас. Васенцеде лиссь морамо содавикс прявт Венань Операс 1869 иестэ. Содамочизэ кассь ды сон лиядсь морамо тосо 30 иес.<br>


Сехте содавикс арият морась васенцеде путозь  [["Аида"]] операсо 1874 иестэ ды прявт морамозо ульнесь [[«Савонь Азорава»]] операсо (эйзюрковонь 10це чись, 1875)<br>

Сонзэ пек вечкелизь сень кисэ, кода сон моры Рихард Вагнерсэ. Сон васенцекс морызе [[Брунгильдань ариянть]] (1876) ды лисснесь морамо васенцеде путозь [["Валькирия"]] операсо (1877) Венасо.  Морась [["Зигфрид"]] операсо (1878) ды васенцеде путозь [[«Нибелунгонь суркссо»]], Берлинсэ, [[Виктория Театрасо]] (1881). Сон морсесь 9 иеть [[Байрёйтской фестивальсэ]] 1891 иень видс.<br>

1884 иестэ тейсь тур Вейсэндязь Америкав [[Герман Винкельманн]] ды [[Эмиль Скария]] марто, Морась [[Метрополитэн]] Операсо Элизабет ариясо [[«Тангейзер»]] операсо 5 якшамковсто, 1885 иестэ. Американь критиктнэ сёрмадсть эйстэдензэ ламо паро валт.<br>


Сон велявсть Венав 1885 ды морась тосо 9 иеть. Сонзэ меельце сценас лангс лисемазо ульнесь ацамковонь 31це чистэ, 1894. Теде мейле сон ульнесь морамонь тонавтыцякс Венасо.  Меельцекс лиснесь морамо 1913 иестэ, кода лецнизь Вагнерэнь чачома чинзэ.
