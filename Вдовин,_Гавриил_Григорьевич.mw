{{UC}}
'''Вдовин Гавриил Григорьевич -''' седидей, тонавтыця<ref name="Вдовин"/>, седямо-вейсэнь тевень теий.
==Эрямо пингезэ==
Чачсь [[Саран ош|Саран ошсо]] [[1940 ие|1940-це иень]] [[Эйзюрков|эйсюрковонь]] 30-це чистэ<ref name="Вдовин">{{cite web|title=Вдовин Гавриил Григорьевич|url=http://viperson.ru/people/vdovin-gavriil-grigorievich|publisher=Viperson|date=2019-02-02|accessdate=2019-12-15|language=ru}}</ref>.
Россиянь Федерациянь ([[2001 ие|2001-це ие]]), МАССР-нь ([[1978 ие|1978-це ие]]) искусствань заслуженной деятель. Россиянь Композиторонь вейсэндявксонь почётной деятель ([[1996 ие|1996-це ие]]), МССР-нь Государственной премиянь лауреат ([[1992 ие|1992-це ие]]), [[Мордовия Республикась|Мордовия Республикань]] Прявтонь премиянь лауреат ([[2003 ие|2003-це]], [[2005 ие|2005-це]], [[2005 ие|2006-це иетне]]), Мордовиянь Комсомолонь премиянь лауреат ([[1969 ие|1969-це ие]]). СССР-нь Композиторонь вейсэндявксос совиця ([[1969 ие|1969-це ие]]). Прядсь Саранонь муз. училища ([[1961 ие|1961-це ие]])<ref name="Вдовин_2"/>, Горьковской гос. консерватория ([[1968 ие|1968-це ие]]). [1968 – 94-це иетнестэ Саранонь училищасо музыкально-теоретической предметэнь тонавтыця, 1994 – 2002-це иетнестэ – доцент, [[2002 ие|2002-це иестэ]] саезь – народной музыкань кафедрань профессор Эрзянь-мокшонь гос. университетсэ<ref name="Вдовин"/>. 1982 – 97-це иетнестэ<ref name="Вдовин_2"/> ульнесь Мордовия Республикань Композиторонь вейсэндявксонь правлениянь  прявт.

[[1960 ие|1960-це иетнень]] произведениянзо – вокальной циклат, ютксост «Песни родного края», сопранонь ды симфонической оркестрань туртов колмо монологт (валтнэ Л. Талалаевскоень), фортепианонь ды струнной оркестрань туртов концертино, фа-минор симфония – Мордовиянь музыкальной искусствасо васенце (Весесоюзонь од композиторонь смотрань диплом, [[1969 ие|1969-це ие]], Москва ош). [[1970 ие|1970-це иетнестэ]] сёрмадсь омбоце симфония, 1-це струнной квартет, оркестра марто скрипкань туртов концерт, «Из мордовской народной поэзии» вокальной цикла, 1980 – 2001-це иетнестэ – 3-це ды 4-це симфониятнень, 2 – 4-це струнной квартеттнэнь, 2001 – 08-це иетнестэ – 5-це симфониянть, симфонической оркестрань туртов 15 пелькссэ балетной этюдт, струнной оркестрань туртов «Деревенской сюита»-нть, скрипкань ды струнной оркестрань туртов «Романсеро». Камерно-инструментальной произведениянзо ютксо – «Под знаком Эрьзи» скрипкань ды фортепианонь туртов соната, «Портреты» фортепианной цикла ([[2001 ие|2001-це ие]]), 12 тонсо прелюдият ды фугат ([[2003 ие|2003-це ие]]), 5-це струнной квартет ([[2004 ие|2004-це ие]]), эрьва кодамо инструментэнь туртов пьесат ды ансамблят.

Вдовинэнь шкинемасо покш тарка сайсь хоронь музыкась, кантата хоронь туртов сочиненият «Эрьзя. Три эпизода из жизни» ([[1976 ие|1976-це ие]])<ref name="Вдовин_3">{{cite web|title=Композитор Гавриил Вдовин|url=http://www.strannik-lit.ru/85468_82703_26_3_2013.html|publisher=МОЛОДЁЖНЫЙ ЖУРНАЛ «СТРАННИК»|date=|accessdate=2019-12-15|language=ru}}</ref>, «Колокола» ([[1988 ие|1988-це ие]]), циклат «Три этюда-картины» ([[1989 ие|1989-це ие]]), «Город в тумане» ([[2004 ие|2004-це ие]]), концерт «Балладо о Ефрейторе и Деве Белого Плёса» ([[1993 ие|1993-це ие]]), «Деревенский ноктюрн» ([[1996 ие|1996-це ие]]), «Снега России» ([[2006 ие|2006-це ие]]) ды лият.

Вдовин сёрмадсь седямо театрань туртов: оперань – «В шесть часов вечера после войны» ([[1975 ие|1975-це ие]]), «Пасынок судьбы» ([[1986 ие|1986-це ие]]), нац. муз. драмань – «Ветер с Понизовья» ([[1980 ие|1980-це ие]]).

Хоронь, вайгелень ды фортепианонь туртов рузонь, эрзянь, мокшонь, маринь, финнэнь ды лия раськень моронь, романсонь, обработкань автор; УПТМН-нь 7-це томонтень (1 – 2-це пелькстнэ) музыкальной приложениянь автор. Якась НИИЯЛИЭ-нь фольклорной экспедицияв (1962 – 72-це иетне). Секретарь (2003 – 06-це иетне), правлениянь член (1982 – 92-це иетне), прявтонь советэнь член ([[1992 ие|1992-це иестэ]] аезь) Россиянь Композиторонь вейсэндявкссо, Поволжьянь ды Приуральянь композиторонь музыкань Фестивалень оргкомитетсэ ([[1982 ие|1982-це иестэ]] саезь), Мордовия Республикань Прявтонть пингстэ культурань коряс советсэ ([[2003 ие|2003-це иестэ]] саезь).
Вдовинэнь музыказо гайгсь «Московская осень», «Музыка друзей», «Панорама музыки России» ды лия фестивальтнесэ ([[1980 ие|1980-це иетнестэ]] саезь). [[1980 ие|1980-це иестэ]] «Мелодия» весесоюзонь фирмасо лиссь «Песни Г. Вдовина» грампластинка, [[2002 ие|2002-це иестэ]] – «Произведения композиторов Мордовии», «Современная хоровая музыка композиторов Мордовии» компакт-дискть, конатненень совавтозь Г. Вдовинэнь произведениянзо.

Кулось Саран ошсо [[2010 ие|2010-це иень]] [[Якшамков|якшамковонь]] 7-це чистэ<ref name="Вдовин_2">{{cite web|title=По профессии композитор. К 75-летию Г.Г.Вдовина|url=http://viperson.ru/people/vdovin-gavriil-grigorievich|publisher=«Мордовский республиканский объединенный краеведческий музей им. И.Д. Воронина»|date=2015-03-26|accessdate=2019-12-15|language=ru}}</ref>.
 
==Сочиненият==
* Песни Мордовии. Саранск, 1987 ;
* Мордовская музыка в начальной школе. Саранск, 1994 ;
* Фортепианная музыка композиторов Мордовии : произведения крупной формы. Саранск, 2001 ;
* Произведения композиторов Мордовии для фортепиано : пед. репертуар. Саранск, 2003 ;
* Мордовский музыкальный фольклор в школе : хрестоматия к программе по музыке. Саранск, 2004.
 
==Литературась==
* Ситникова Н. М. Страницы музыкальной истории / Н. М. Ситникова. Саранск, 2001;
* Мордовия : энц. Саранск, 2003. Т. 1.;
* Гавриил Вдовин: постижение мастерства : сб. ст. и материалов (к 65-летию композитора) / авт.-сост. и отв. ред. Н. М. Ситникова. Саранск, 2006;
* Бояркина Л. Б. Хоровая культура Мордовии: фольклор, традиции, современность : энц. справ. / Л. Б. Бояркина. Саранск. 2006;
* Мордовия, XX век: культурная элита. Саранск, 2013. Ч. 1.

{{Lisj}}

[[Категория:Горьковской государственной консерваториянь прядыцят|В]]
[[Категория:Эрзянь-мокшонь государственной университетсэ тонавтыцят]]
[[Категория:Седидийть|В]]
