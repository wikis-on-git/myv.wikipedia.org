{{Ломанесь
 |лем                  = Пётр Гайни 
 |оригинальной лем      = Гайни  (Поздяев) Пётр Уварович
 |чачома лем         = Поздяев Пётр Уварович
 |артовкс              = 
 |артовксонть покшолмазо   = 
 |артовксонть эйсте = 
 |важодема ёрокчизе     = валморозей, сёрмадей
 |чачома чись          = 6.09.1910
 |чачома тарка         = {{ЧачомаТарка|Салманьбиё (Лугаян буе)|Салманьбиё}}, {{ЧачомаТарка|Лугаян буе}},  {{ЧачомаТарка|Алоошонь ёнкс}}
 |гражданство            = {{Масторкоцт|СССР}}
 |подданство           = 
 |кулома чись          = 17.10.1968
 |кулома тарка         = {{КуломаТарка|Саран ош}}
 |тетязо               = 
 |авазо                = 
 |мирдезэ              = 
 |низэ                 = 
 |эйкакшонзо           = 
 |казнеть ды медальть  = 
 |автограф             = 
 |вальма                = 
 |википурнавкс         = 
}}
'''Гайни Пётр Уварович''' (чачома буелемезэ: '''Поздяев''') ([[1910 ие]]нь [[таштамковонь 6 чи]]стэ  [[Алоошонь ёнкс|Алоошонь ёнксонь]] [[Лугаян буе]]нь [[Салманьбиё (Лугаян буе)|Салманьбиё]] велесэ — [[1968 ие]]нь [[ожоковонь 17 чи]]стэ [[Саран ош]]) — [[Эрзя|эрзянь]] сёрмадей ды валморозей.

Чачсь [[1910 ие]]нь [[таштамковонь 6 чи]]стэ [[Алоошонь ёнкс|Алоошонь ёнксонь]] [[Лугаян буе]]нь [[Салманьбиё (Лугаян буе)|Салманьбиё]] велесэ. Горьковской рабфаконть прядомадо мейле сась [[Мордовия]]в. Васня важодсь [[Кочкур веле (Кочкур буе)|Кочкурвеле]]сэ — «Якстере колхоз» буенькулялопасо, мейле тонавтсь [[эрзянь кель]] ды литература Кемлянь вельхозтехникумсо [[Ицял буе|Ицялбуесэ]]. 

Ине Оте­чественной войнань шкасто валморозеесь ульнесь «Советский воин» фронтовой кулялопань спецкорокс, танково-десантной ротань командирэкс. Казезь Якстере Тештень ды Отечественной вой­нань 1-це степенень ордентнэсэ. 
П.Гайнинь войнань шкань валморонзо пешксеть эрямонь пси ойме коштсо, сынь лездасть тапамс ятонть. Валморсёрмаденть лириканзо лаказь лакась алкуксонь седей лембесэ, изнямонтень кемемасо.  
Кудов велявтсь инвалидэкс. Войнадо мейле важодсь Мордкизсэ, радиокомитетсэ, [[«Эрзянь правда» (кулялопа)|«Эрзянь правда» кулялопанть]] редакциясо, сёрмалесь [[Сятко (журнал-ковставкс)|«Сятко»]]. 
Вишкине ловныцятьненень Гайни эрзянь кельс ютавтокшнызе «Конёк-Горбунок» Ершовонь ёвксонть.
== Сёрмадовксонзо ==
Васенце валморозо «Кизэнь чи» ({{lang-ru|«Летний день»}}) лиси 1932 иестэ лугоянонь «Вейсэнь эрямо» ({{lang-ru|«Коллективная жизнь»}}) кулялопасонть. Васенце валморонь пусмозо Гайнинь «Гайгек, вайгель» ({{lang-ru|«Звени, голос»}}) лись 1933 иестэ. 1935 иестэ лись омбоцесь  «Уцяска» ({{lang-ru|«Счастье»}}), ков совавтозь ульнесь васенце поэмазо  «Кавто уцяскат» ({{lang-ru|«Два счастья»}}).

Пётр Гайни нолдась вейксэ книгат, ютксост: 
# «Кочказь стихть» ({{lang-ru|«Избранные стихи»}}, 1947)
# «Чачома мастор» ({{lang-ru|«Родная земля»}}, 1954)
# «Морот ды стихть» ({{lang-ru|«Стихи и песни»}}, 1963)
# «Мой край родной» (1965)
# пьеса «Цянавне» ({{lang-ru|«Ласточка»}}, 1958)
кавто пакшане пусмот:
# «Душман овто» ({{lang-ru|«Медведь-злодей»}}, 1956)
# «Петя-пионер» (1968), 

Кулось валморозеесь [[1968 ие]]нь [[ожоковонь 17  чи]]стэ. Калмазь Саранскоень калмазырьсэ.

[[Category:Эрзянь валморонь ладсийть|Г]]
[[Category:Эрзянь кель|Г]]
[[Category:Эрзянь сёрмадейть|Г]]
[[Category:Эрзякс кортыцят|Г]]
