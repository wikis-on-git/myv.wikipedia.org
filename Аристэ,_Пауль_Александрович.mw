Аристэ Пауль Александрович - финно-угрань ине кельсодый, филилогиянь коряс доктор, профессор, Эсте-, Суоми мастортнень академик. Чачсь 1905 иень даволговонь 3-це чистэ Эстониясо Тартумаа ёно Ряабиза мызаса.Тетянзо-аванзо - важодицяльть. 1930-це прядызе Тартунь университетэнть. Мейле 1946-це иестэ университетсэнть тейсь Финно-угрань куншкакуро, косо важодсь пингензэ перть. Мелензэ коряс 20-це пингень 50-це иетнестэ те Куншкакурось кармась анокстамо финно-угрань кельсодыйть. Кедьсэнзэ тонавтнесь мокшэрзянь 4 докторт, 40 кандидатт. 1968-це иестэ Пауль Александрович якась Мордовияв, ульнесь Ицяло буень эрзянь велетнесэ.Важодеманзо кисэ казезь эрьва кодамо масторонь казнесэ.Кулось 1990-це иень даволговонь 2-це чистэ Тартусо.
