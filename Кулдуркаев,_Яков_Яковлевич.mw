'''Кулдуркаев, Яков Яковлевич''' (1894-1966) — [[Эрзянь кель|эрзянь]] кельсэ сёрмадей ды валморонь ладсий. 

== Эрямозо ==
Чачсь, Яков Яковлевич 1894 иень [[ожоков]]онь 22-це чистэ Симбирской губерниянь Ардатовской уездэнь Ламбаське (Лобаски) велесэ (Мордовиянь республикань неень [[Отяжбуе]]). 1903—1906 иетнестэ сон тонавтнесь эсь велень начальной школасо. Мейле прядызе Саранской реальной училищанть ([[1912 ие]]). Зярдо эрзятне вешнесть «паро эрямо», зярыя эсь велень ломатнень марто Яков Кулдуркаев туи Сибирев, кавто иеть важоди тосо табельщикекс [[Амурской чугункань ки]]нть лангсо. [[1915 ие]]стэ саизь армияв, косо стакасто ранязель. Пичкамодо мейле сон служась Якстере Армиясо. 1920 иестэ велявтсь чачома велев, стака контузиятнеде кувать сэредсть. Яковонь ульнесь покш бажамозо тонавтнемс, ды те мелесь курок топавтовсы 1923 иестэ сонзэ примизь [[Москов]]со счетоводонь курсас, конатнень прядомадо мейле кадсызь важдеме прявтошсо.

Ламбаськесэ пек вечкилизь эрзянь евкстнэнь ды моротнень. Вечкилизь сынст Кулдуркаевень семиясояк. Уш вишка пингстэ Яша содась ламо евкст ды морот. Курок сонськак кармась моронь складямо. Васенце морозо тешкстазь 1910 иесэ. Творчествань тевензэ покш киява тусть, ансяк зярдо понгсь Московов ды сонзэ талантонтень фатясть тосо эриця эрзянь сёрмадейтне П. С. Глухов, [[Чесноковонь, Фёдор Маркелович|Фёдор Чесноков]] ды [[Моро, Артур|Артур Моро]]. Сынст мельтнень коряс од валморсёрмадеесь кармась важодеме эпической покш произ­ведения лангсо. 1928 иестэ «Якстере теште» кулялопань ожоковонь колмо номертнэсэ лиссть «Эрьмезь ды Котова» сонзэ поэмасто саевкстнэ.


== Шкинеманзо ==
* «Эрьмезь» поэмась (авторось лемдизе кезэрень эрямодо ёвксокс) башка пусмосо нолдазель 1935 иестэ.


== Сёрм. ==


[[Category:Эрзянь сёрмадейть]]
[[Category:Эрзянь валморонь ладсийть]]
[[Category:Эрзянь Ине ломанть]]
