'''Чесновковонь Фёдор Маркелович''' (1896-1939) — [[Эрзянь кель|эрзянь]] кельсэ содавикс сёрмадей.

Чачсь 1896 тестэ неень Пензань ёнкссо Лопатинской буесэ Пылково (Кшуманця) велесэ сокицянь-видицянь семиясо. Сайсь се шканть кувалт аволь берянь образования, прядсь ушодксонь школа жы Кутиньской кавто иень училища. Училищанть прядомадо мейле валь куватьс важодсь ушодксонь школасо тонавтыцякс. Васенце мировой войнань иетнестэ ульнесь фронтсо.

Ф.М. Чесноковонь лемензэ марто эрзянь  литературасонть минь сюлматано ёвтнемань ды пьесань жанратнень чачамост.
Гражданской войнань шкастонть тюрсь ашогвардеецтнэнь каршо Чилисемань фронтсо. Зярдо тапазельть интервентнэ, Ф.М. Чесноков  весэ вийсэ кундась эрзянь раськенть культуранзо ды литературанзо касомань тевентень. Сёрмадсь эйкакштненень  ды сёрмадсь а содыця покштненень зярыя букварть ды ловнома кирья пусмот. 
«Сыре учитель» васенце ёвтнеманзо лиссь 1922 иестэ.  

Эрямонь ды шкинемань нурькине шкастонть Фёдор Чесноков сюпалгавтызе эрзянь литературанть  ёвтнемань зярыя пурнавксо: «Велесь явовсь», «Лия киява», «Тетяка левкс»,  «Васень толт». Эсензэ сёрмадовксонзо, авторось невтсь  минек раськенть революциядо икеле стакадояк стака эрямонзо. Полавтовить шкатне. Чесновонь перанзо алдо кармасть лисеме сёрмадовкст, котнат алтазельть эрзянь раськенть рузтнэнь марто вейсэ гражданской войнасо ашогвардеецтнеэнь каршо тюремантень. А седее тов сон невти эрзятьнень од киява молемаст, социализмань строямонть, сынст культураст касоманть. 


Ф.М. Чесноков зярдояк эзинзе стувтне вишка ловныцятненьгак. Сон сынест ялтась зярыя сёрмадовкст, конат нейгак кандыть покш смустев вий.   


[[Category:Эрзянь сёрмадейть|Ч]]
[[Category:Эрзянь Ине ломанть|Ч]]
