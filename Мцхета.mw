{{UC}}
'''Мцхе́та''' (груз. ''მცხეთა'') — Грузиянь ош, ашти [[Арагви]] ды [[Кура]] лейтнень вейсэндямо таркасо. Те администрациянь ош  Мцхета-Мтианети ёнксонь; ашти зярыя вайгельбеть [[Тбилиси]] ошсто пелевеёнов. Эрицятнеде -  7 940 ломанть (2014 иень ломанень сёрмадстомань кувалт).<br>


==Историясь==
[[File:Gamsakhurdia street, Mtskheta. (Photo A. Muhranoff, 2011).jpg|thumb|Gamsakhurdia street, Mtskheta. (Photo A. Muhranoff, 2011)]]

Сехте кезэрень Грузиянь ош. Путозель 5 пингестэ минек эрадо икеле. Ёвтнемань коряс ошонть путызе содавикс  Мцхетос. «Картлос царень куломадо мейле сонзэ низэ явинзе мастортнэнь цёранзо юткова. Сехте сыре ялаксось   - Мцхетос - тусь эрямо [[Арагви]] ды [[Мтквари]] ([[Кура]]) лейтнень вейсэндямо таркав ды путсь тозонь ош ды лемдизе эсензэ лемсэ».<br>

Испаниянь сёрмадыця  [[Хуан Ван-Хален]], ульнекшнэсь те таркасо XIX пингестэ ды сёрмадсь, што Ноень цёрань цёразо — Месхет — а стяко теизе сонзэ прявтошокс. Те аволь ансяк мазычинь кисэ, те вадря таркань кисэ: ошось ашти [[Арарат]] пандонь маласо, козонь лоткакшность Ноень венчезэ.<br>

Минек эрань икеле IV пингесэ Азо (Азови) — Картлиянь инязорось — яволявтызе ошонть Картлиянь  прявтошокс. Минек эрань V пингестэ Картлиянь прявтошокс теевсь [[Тбилиси]]. [[Самеба]] церкувать вачкамонь прядомань видс Грузиянь Патриархонь Кафедрась ульнесь Мцхетасо.<br>

[[File:Mtskheta, Georgia — Jvari Monastery.jpg|thumb|Mtskheta, Georgia — Jvari Monastery]]
  
Покш Мцхетань ташкто буетне: [[Саркине]], [[Цицамури]], [[Накулбакеви]],[[Карсани]], [[Мухатгверди]], [[Калоубани-Кодмани]].
Тесэ аштить Армазонь (Армазцихе), Бебрисцихе кородомань лиядкстнэ,  кезэрень ошонь пелькст,  калмамо таркат, Самтавро монастыресь (прявт церкувась XI пингестэ) ды  Светицховели кафедральной церкувась. Мцхетань маласо  ашти вейке сехте кезерень монастырень церкува - Джвари, [[Джвари (монастыресь)]] (VI пинге), Шио-Мгвимень монастыресь. <br>

Мцхетань чугункань кинь лотксематаркань маласо муезель минек эрань 1 пингень сюпав тейтерьавань калмамо тарка. Калмамо таркась теезель кода куда. Крышась - черепица. Те кудонть потсо муезель а покш статуя: од цёраломанть налкси флейтасо.<br>

Культурань содавикс таркатне аштить ЮНЕСКонь ванстома ало ды совить весе масторонь наследияс.<br>
