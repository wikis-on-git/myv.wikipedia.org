'''Грамматика''' мерить истямо [[тона]]до, кона ёвтни кода тееви кортамось, лиякс меремс, кода теевить сынст валтнэ ды кода башка валтнэ сюлмавить кортамосонть.

Грамматикась явови кавто пельксэв: 1) вейке пельксэнть эйстэ мерить [[морфология]]. Сон ёвтни, кода теевить башка-башка валтнэ ды кода сынь полавтневить кортамсто. 2) Омбоце пельксэнть эйстэ мерить [[синтаксис]]. Те пельксэсь ёвтни, кода башка-башка [[вал]]тнэ ды вал велетне ([[Валрисьме|валрисьметне]]) сюлмавить вейкест-вейкест марто ды кода сынст эйстэ тееви кортамось.

Неть кавто пелькстнэнь тонавтнемадо икеле яла савкшны кортамс истямо тонадо, кода ёвтни [[вайгелькс]]тнэде. Те тонанть лемезэ [[фонетика]].

Кодамо тешкссэ сёрмадовить валтнэ ды кода башка-башка валтнэ веензавить сёрмадомсто, теде корты орфография [[сёрмадомань лув]], лиякс меремс правилань коряс сёрмадома тона.

Козонь ды кодат лоткавтыця тешкст аравтомс сёрмадомсто, невти [[пунктуация]]. Лоткамо тешкстнэ истят: бот ".", ботпуло ",", кевкстема тешкс "?", сергедема тешкс "!" ды лият.

Сёрмадомань лувонь (орфографиянь) ды пунктуациянь тонавтнемась лезды вадрясто ловномантень ды сёрмадомантень, шождалгавты сёрмадозенть чарькодеманзо.


== Лисьмапрят ==
* Рябов, Анатолий 1935: Эрзянь морфологиянь грамматика. Стенгазет, Саран ош.

[[Категория:Грамматика|*]]
