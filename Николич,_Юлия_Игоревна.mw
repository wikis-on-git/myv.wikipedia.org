{{Спортсмен
 |года карьеры = -
}}

'''Юлия Игоревна Портянко''', мирдень коряс '''Николич''' ({{Lang-mk|Јулија Портјанко / Николиќ}}, чачсь [[1983 ие|1983-це иень]]  [[Чадыковонь 20 чи|чадыковонь 20-це чистэ]] Днепропетровсксо) — украинасто лисезь македононь гандболистка, {{comment|налксевтиця|разыгрывающая}}. Карьеранзо лоткавтызе 2014/2015 сезононь прядовомсто.

== Эрямо кизэ ==

=== Клубонь карьеразо ===
Юлия — «Галичанка» львовской клубонь кастовкс, кисэнзэ налксесь 2001-це иестэ саезь 2003-це иес. 2003-це иестэ саезь сон налксесь мастортомбале «Кометал Горче Петров» (Македония), «Юскюдар Беледиеспор» (Турция) ды «Арвор 29» (Франция; Лакрабер Александра марто вейке клубсо налксиця) клубтнэнь кис. Ульнесь Украинань, Македониянь ды Франциянь чемпионка. 2012/2013 сезонсонть налксесь  Россиясо «Звезда» (Звенигород) команданть кис, мезде мейле тусь «Вардар»-с. Карьеранзо прядызе «Вардаронь» кис кавто сезондо мейле.

=== Сборнойсэ карьеразо ===
Юлия ютавтсь Македониянь сборноенть кис 57 налксемат ды чавсь 187 голт; налксесь Европань 2008-це иень чемпионатсо ды команданзо марто занясь 7-це тарка, понгсь бомбардирэнь Топ-10-с<ref name="ehf-mkd2008-mkd-team">{{Cite web|url=http://www.ehf-euro.com/nc/mkd2008/euro-2008-teams/official-squads/group/D/team/616.html|title=Official squads, Women's EURO 2008. Fyr Macedonia team roster|accessdate=15 January 2009|date=|publisher=European Handball Federation|archiveurl=https://web.archive.org/web/20081217050433/http://www.ehf-euro.com/nc/mkd2008/euro-2008-teams/official-squads/group/D/team/616.html|archivedate=17 December 2008}}</ref>. Меельце турнирэзэ ютась 2012-це иестэ, те ульнесь Европань чемпионат.

{{Lisj}}

[[Категория:Ломантне ловнома тешкскерьксэнть коряс]]
[[Категория:Чачозь 1983 ие]]
[[Категория:Чачозь чадыковонь 20 чи]]
