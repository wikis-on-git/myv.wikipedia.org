{{Лия смустьтне|Оганян (смустьтне)}}
{{Lomanes}}

'''Арме́н Оганя́н''' ({{lang-hy|Արմեն Օհանյան}}, чачозь лем '''Софья Эммануиловна Пирбудагян''', {{lang-hy|Սոֆյա Էմանուելի Փիրբուդաղյան}}, [[1887]], [[Шемахы|Шемаха]], [[Российянь империя]] — [[1976]], [[Мексика Мастор|Мексика]]) — [[армянт|армянонь]] киштиця, актриса, сёрмадей, ютавтыця, литератураньветий.

== Эрямопингензэ ==
Васеньце эсинзэ эскелькстэнь '''Софья Тер-Оганян''' сценань лементь ало сон ушодынде армянот театрасо [[Баку ош]]со. Тонавтнесь пластикань школосо  Л. Р. Нелидовань [[Москов]], ды Станиславскоень студиясо. Кой-зняро бути важодсь  [[Вишка театра]]со.

Зярдо тусь эрямо [[Персия]]в, сон кармась европань типень персиянь театрань  ушодыцякс. [[1910 ие]]стэ [[Тегеран ош]]со [[персиянь кель]]сэ ульнесь путозь [[Гоголь, Николай Васильевич|Гоголень]]  «Ревизор» комедиясь. Оганян ульнесь путыцякс ды Мария Антоновнань налксизе.

Персиясо Армен Оганян тонавтнесь чилисемань киштемат ды, ушодозь [[1911 ие]]стэ [[1930]]-це иес, киштнесь ламо мастортнева кода «персиянь киштиця», васеньцеде невтсь профессиональной сцена лангсо се шкасто экзотикань чивалгомань ваныцятнень туртов  кезерень Чилисемань ды антикань раськень киштемат. Сон сайсь лезекс армянонь, [[рузт|рузонь]], [[перст|персиянь]] седийсёрмадеень седямотнень, чамалазт (маскат) ды [[Дункан, Айседора|Айседора Дунканонь]] киштицянть «олянь киштема» методонть.   


[[1913]] иестэ [[Париж ош]]со киштсь индийской ансамблянть марто, конань ветясь [[Инайят Хан|Инайят Хана]]<ref> "Une matinee Persane a la Renaissance". Paris. 1913-04-22 "Le Journal"</ref> профессорось. [[1915]] иестэ ульнесь лондононь концерттнесэ, конань анокстась [[Розинг, Владимир Сергеевич|Владимир Розинг]]<ref> "Seson of opera" 1915-05-31. London Standart.</ref>. Оганян невсь истят киштемат: «Саломея», «В храме Анаит», «Измена», «Сводница», «Гашиш», «Великий хан Шемахи» ды седе тов. Киштсь [[Лондон ош|Лондонсо]], [[Брюссель ош|Брюссельсэ]], [[Милан ош|Милансо]], [[София|Софиясо]], [[Бухарест]]сэ, [[Каир ош|Каирсэ]], [[АВШ]]-нь оштнэва.

Хярдо кармась эрямо [[Париж]]сэ, Оганян эсинзэ оймензэ максызе литературас, кармась нолдамо автобиографическо книгат [[французонь кель]]сэ. Васеньцесь эйстэст — «Шамаханская танцовщица» [[Франс, Анатоль|Анатоль Франсонь]]  икельце валонть марто ([[1918]]), кона ульнесь ютавтозь [[англань кель|англань]], [[Немецень кель|немецень]], [[Испанонь кель|испанонь]], [[Шведэнь кель|шведэнь]], [[суоминь кель|суоминь]], [[иврит]]с кельтнень лангс. Мейле Оганян нолдынде «В когтях цивилизации» ([[1921]]), «В одной шестой части мира» (тештавкст сонзэ СССР-в артнеманть эйстэ, [[1928]]), «Солист его величества» ([[1929]]) и «Смех соблазнительницы змей» ([[1931]]) книгатнень.

Эксцентрической артисткась ульнесь вечкумань сюлмосо пек содавиксэв ды сюпав парижэнь элитанть марто, ютксост ульнесть сёрмадей ды вийветидей [[Баррес, Морис|Морис Баррес]], артындей [[Бернар, Эмиль|Эмиль Бернар]] (кона теизе сонзэ чамаартовксонзо ды сёрмадсь эйстедензэ «Персидская танцовщица» книганть), прозаикесь Андре Жермен, сёрмадеесь [[Барни, Натали|Натали Барни]] ды лият.

[[1927 ие]]стэ Оганян лись мирденень [[Македонио Гарса]] мексиканонь дипломатонть-коммунистэнь вакс, мейле кармась эрямо [[Мексика Мастор|Мексикассо]]. Оганян совась [[Мексикань коммунистэнь партия]]с. Ютавтсь рузоньстэ испанонь лангс, сёрмадсь монографият [[Испанонь кель|испанокс]] рузонь, советэнь ды мексиканонь литературадонть, невтемс, «Лев Толстой (1828—1910): жизнь, эпоха, произведения» ([[Мадрид]], [[1934]]), «Путь Горького — наш» ([[Мехико]], [[1935]]), «Марксистский анализ испанской литературы» (Мехико, [[1937]]), «Счастливая Армения» (Мехико, [[1946]]), «Мексика и культура» (Мехико, [[1967]]) ды лият. Сехте пек эсинзэ сёрмадвкстэнь эйстэ сон питне каясь «Мечта изгнанника» поэманть кис, кона ульнесь сёрмадозь армянонь кельсэ.

[[1958 ие]]стэу Оганян мирьдензэ марто сакшнось [[Советэнь Союз]]со, ульнесь истя жо[[Армянонь ССР|Армениясо]] ды литературань ды искусствань [[Ереван]]онь Музеентень  казизе эсинзэ архивстэ пельксэнть.

== Книганзо-пусмонзо ==
* La danseuse de Shamakha, Grasset, Paris, 1918.
* Dans les griffes de la civilisation, Grasset, Paris, 1921.
* Dans la sixième partie du monde (voyage en Russie), Grasset, Paris, 1928.
* Le soliste de Sa Majesté, B. Grasset, Paris, 1929.
* Les rires d’une charmeuse de serpents, Les Revues, Paris, 1931.
* Leon Tolstoi (1828—1910). Su vida, su época, su obra, Editorial Cimientos, Madrid, 1934.
* La ruta de Máximo Gorki es la nuestra, Editorial Cimientos, México, 1935.
* Un análisis marxista de la literatura española, Ediciones de la Liga de Escritores y Artistas Revolucionarios, México, 1937.
* Las guerras campesinas en Rusia y Tolstoi, Editorial Cimientos, México, 1939.
* Clásicos mexicanos. Ruiz de Alarcón. Juana de Asbaje. Lizardi, Editorial Cimientos, México, 1939.
* El sentido clasista del romanticismo y Alejandro Pushkin, Editorial Popular, México, 1938.
* Armenia feliz, Editorial Cimientos, México, 1946.
* Literatura española medieval y clásicos mexicanos, Editorial Cimientos, México, 1956.
* México en la cultura, Editorial Cimientos, México, 1967.
* Recuerdos del Cáucaso pre-revolucionario y de mis andanzas por el mundo, primer tomo, México, Editorial Cimientos, 1969.


== Литературась ==
* [[Бахчинян, Арцви Генрикович|Арцви Бахчинян]], Вардан Матеосян, Шамаханская танцовщица. Жизнь и творчество Армен Оганян, Ереван, 2007 (на арм. яз.).
* [http://www.golos.am/index.php?option=com_content&task=view&id=17885&Itemid=53 Магдалина Затикян, Шамаханская танцовщица]


{{Lisj}}

[[Категория:Армениянь киштицят]]
[[Категория:Армениянь сёрмадейть]]
[[Категория:Мексикань сёрмадейть]]
[[Категория:Армениянь мемуаронь сёрмадейть]]
[[Категория:Мексикань мемуаронь сёрмадейть]]
[[Категория:Мексикань коммунист]]
