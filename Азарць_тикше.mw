[[Image:Henbane1.JPG|thumb|350px|right|border|Азарць тикшесь цецямсто]]
'''Азарць тикше''' (лат. ''Hyoscýamus'') — те тикшень касовкс, Пиненьбабстонь буестэ.

Азарць тикшенте кой-косо мерить ''дурак тикше''. Касы видезь сюро юткова, парина паксява,  барлак мода ланга, эмеж пирева. Кой-кува ламо - мерят прок нарушной видезь.

== Кодамо те тикшесь ==
Сон аволь вишкине, касни пель метрань,  косо-косо метрань серьсэ. Нетьксэнзэ эчке, касы вицтэ. Лопанзо келейть, пест керцезь покш пей лацо,  аламодо педицят, качады эйстэст а тантей чине.  Цецянзо аштить вете лопинестэ, понаст [[ашо]] марто бутравойнь кондят, эзгаст молить фиолетовой саннымь, конадо венчикесь аламодо розовойгады.
=== Эмеж ===
Эмежезэ - вельтемне марто кукшуннынь кондямо коробкине-куйме, улить пейнинзэ, конат кенерема малав кармить пупамо. Азарць тикшень мазый куйметьнесэ налкшнить эйкакшт ды ярсакшнить сынст маконь кондят видьмест, конань эйсэ мейле пек морявкшныть, [[Эрзянь кель|эрзякс]] мерить ''азаргадыть'' — те тикшесь куловтыця: лопанзояк,  цецянзояк, нетьксонзояк.


==Сёрм.:==
* Пурнадо лекарствань тикшеть А.Ф. Терехов, Равкуншкань краень Государственной Издательствась, Москов-Самар 1932, с.40

{{stub}}



[[Category:Тикшеть|А]]

[[de:Bilsenkräuter]]
[[en:Hyoscyamus]]
[[es:Hyoscyamus]]
[[fr:Jusquiame]]
[[he:שיכרון (צמח)]]
[[ka:ლენცოფა]]
[[la:Hyoscyamus]]
[[lt:Drignė]]
[[nl:Hyoscyamus]]
[[pl:Lulek]]
[[pt:Hyoscyamus]]
[[ru:Белена]]
[[sv:Bolmörter]]
