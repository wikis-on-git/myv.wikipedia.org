[[Артовкс:Henbane1.JPG|thumb|350px|right|border|Азарць тикшесь цецямсто]]
'''Азарць тикше''' (лат. ''Hyoscyamus'') — те тикшень касовкс, Пиненьбабстонь буестэ.

Касы видезь сюро юткова, парина паксява, барлак мода ланга, эмеж пирева. Кой-кува ламо - мерят прок нарушной видезь.

== Кодамо те тикшесь ==
Сон аволь вишкине, касны пель метрань, косо-косо метрань серьсэ. Недьксэзэ эчке, касы видьстэ. Лопанзо келейть, пест керсезь покш пей ладсо, аламодо педицят, качады эйстэст а тантей чине. Цецянзо аштить вете лопинестэ, понаст [[ашо]] марто бутравоень кондят, эзгаст молить фиолетовой санынэть, конадо венчикесь аламодо розовойгады.
=== Эмеж ===
Эмежезэ - вельтемне марто кукшуннэнь кондямо коробкине-куйме, улить пейнензэ, конат кенерема малав кармить пупамо. Азарць тикшень мазый куйметнесэ налкстнить эйкакшт ды ярсакшныть сынст маконь кондят видьмест, конань эйсэ мейле пек морявкшныть, [[Эрзянь кель|эрзякс]] мерить ''азаргадыть'' — те тикшесь куловтыця: лопанзояк, цецянзояк, недьксэнзэяк.

== Тикшень лемтне ==
* Азарць тикшентень [[эрзянь кель|эрзянь литературной кельсэнть]] мерить '''''дурак тикше<ref name="Гребнева">Гребнева, А. М. Мордовские фитонимы в системе семантического поля / А. М. Гребнева // интеграция образования. – 2015. – т. 19, No 4. – С. 100–106. dOi: 10.15507/1991- 9468.081.019.201504.100 {{ref-mdf}},{{ref-ru}},{{ref-myv}}</ref>'''''.
* [[Шугур веле (Покш Килейбуе)|Шугур велесэ]]  – '''''дурак мако''''' (durak mako)<ref name="Гребнева"/>.
* [[Селища (Ицял буе)|Селища]]  – '''''дурак бабань тикше''''' (durak baban’ t’ikše)<ref name="Гребнева"/>.
* [[Ицяло (Ицял буе)|Ицялосо]] мерить - '''''овтонь беште''''' (ovton’ bešt’e)<ref name="Гребнева"/>.
* [[Ало веле (Отяжбуе)|Ало велесэ]] мерить - '''''дикой мако''''' (d’ikoj mako)<ref name="Гребнева"/>.
* [[Кулясова (Камешкир буе)|Кулясова]] мерить - '''''саразонь гулофтома''''' (sarazon’ guloftoma)<ref name="Гребнева"/>.

== Сёрм.: ==
* Пурнадо лекарствань тикшеть А.Ф. Терехов, Равкуншкань краень Государственной Издательствась, Москов-Самар 1932, л.40
<references />
{{stub}}

[[Категория:Тикшеть|А]]
