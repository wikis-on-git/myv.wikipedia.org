Те прякадонть сёрмадомсто пек карман учомо витницят ды лия коень содыцят. Маряви эрьва велесэнть сон паневи эсь койсэ.Сонзэ смустезэ пек покш секскак ломантненень максомстонзо-каванямсто мельсэ кирдеви инжентень пек арнемсь, мелест ваномадо арсемась. каванить 'qc'yp' ehmdfrcnjvcnj? каванить лемень кундамстояк. Невтемакс Бугурусланонь районсо Коровина ды Григорьевка велетнесэ поминкатнесэ сонзэ ливтить сехте меельцекс ды эрьвавнтень мереви кулозенть мелензэ ваномга сэвемс куш вишка сускомне.
1. Оргавтомо чапакссто курник - лукш- лув кши.
Саеви килограммашка ашо почт, тусто велькс малав 300 граммат,нолдазь эли чевтемгавтозь скалой малав 300 граммат, танстень коряс сал, пеельпринесэ сода. ичеви чапакс, кона путови кельмепарьс 20 минутас.
 Те шканть анокстави сывтесь - верек керсезь модамарть, верек нилеужинес тапазь чурька, верек сывель. Теде башка - раужо перець, лавра лопа.
 весе сывтенть пелькстнэнь сталмост улезэ килограммань туро.
 Чапаксонть явить кавто пельксэс седе покшстонть теить аламодо седе эчке кедень алкс ды путсызь домка пачалгос эли сэрей стена марто формас ( вере краесь аламодо лисезэ-валгозо форманть велькска. анокстазь чапаксонь формантень пештить модамарт, лангаст сывель, мейле чурька ды истя кавто-колмоннь кирда, верде сывтесь вельтяви лавра лопасо, почодови перецьсэ, бути сывелесь левше - путови ламбамо скалой. верьксэнть эчкезэ улезэ седе човине - сон сюлмави алксонть марто мазый сёрмасо ( пикскеть, сюропрят ды лиякс),куншказонзо тееви почо конанть потомдыть потомкссо (секе чапаксстонть). Тень теемадо мейле прякась путома каштомос эли духовкас аволь пек покш толс 160 градусонь малава. Пидеманть мельга ваномсто эряви редямс сывтенть лаказевеманзо, те шкастонть пек паро каямс почо варяванть лакавозь ведне n'kb сывель лакавтокс (бульон). Пиезекс прякась ловови 2-шка часто мейле. Алкуксонь курниктенть ярсыть верьксэнть каямодонзо-штавтомодонзо мейле пенчсэ ды аламонь-аламонь синтридь кеденть.
