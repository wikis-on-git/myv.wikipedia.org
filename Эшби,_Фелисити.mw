{{Lomanes}}
'''Эшби, Фелисити'''
Фелисити Эшби ({{lang-en|Jane Felicity Ashbee}}; даволковонь 22-це чистэ 1913 —  медьковонь 26-це чистэ 2008) — Британонь масторонь лецнемань сёрмадыця, артыця, тонавтыця, дизайнер, [[Чарльз Роберт Эшби|Чарльз Роберт Эшбинь]] тейтерезэ. Раськесэнть ульнесть ниле тейтерть: Мэри, Хелен, Пру ды Фелисити. Сазортнэнь ютксо Фелисити ульнесь интеллектуалокс. Тетязо трясь эйсэнзэ цёра эйкакшокс.
Кайсь Лондон вакссо, мейле эрясь Иерусалимсэ, косо важодсь сонзэ тетязо 1918—1922 иетнестэ. Лондонов велявтомадо мейле тонавтнесь зярыя тонавтема таркасо, конатне эзть лезда тейтерькантень, секс мекс вешевксэнзэ ульнесть пек покшт. 1936 иестэ прядсь Байем Шоунь Искусствань тонавтнема тарканть. Ульнесь Британиянь Коммунистэнь партиясо. Важодсь  плакатонь артыцякс. Сонзэ эрямонть лангс варштавксонзо вадрясто неявить неть плакатсо: сынь тердить максомс ярмак вачо аштицятнень туртов Испаниянь ойнань шкасто.
Омбоце Весемасторонь ойнань ушодомасто тусь важодеме Королень ливтнема армияс. Тосо сон понгсь  кодонь яжамо центрас  [[Блитчли Парк|- Блитчли Парк]] ({{lang-en|Bletchley Park}}). Ловови, што самай сон – Фелисити – кундызе самолётонь сигналонть, конанть лангсо ливтясь Шотландияв  [[Рудольф Гесс]] перемириянь сёрмадстомо.
Куломадо мейле лиссть сонзэ ойнадо лецнеманзо (англ. For the Duration: A Lighthearted WAAF Memoir; 2012)
Ойнадо мейле тонавтсь артома эрьва кодамо тонавтома таркасо. Эшби содавикс эсензэ кавто лецнема сёрмадовксонзо коряс, конатнень нолдынзе эрямонзо песэ. Сёрмадсь малавиксэнзэ ланга. 2001 иестэ лиссь сонзэ сёрмадовксонзо аванзо ланга  "Дженет Эшби: Вечкемазо, венчамозо ды "Искусствась ды прянь трямо тев" ({{lang-en|Janet Ashbee}}: Love, Marriage and the Arts and Crafts Movement) — те максы содамочи аванзо-тетянзо эрямодо: сынст раськест ульнесь пек содавикс Британиясо. Тетязо, конась ульнесь архитекторокс, макссь эрямо  [["Искусства ды прянь трямо тев"]] бажамотевентень. Вакссонзо ульнесть ламо содавикс ломанть, конатнеде истя жо сёрмадсь Фелисити. Саемага, аванзо ялаксодо –  Невил Форбсдо, конась ульнесь содавикс филологокс. 
Теде башка Филиситинь покштязо – [[Генри Спенсер Эшби]] ({{lang-en| Henry Spencer Ashbee}}) - ульнесь пек содавикс библиофил. Покштянзо ялаксозо – [[Каррик, Вильям Андреевич|Вильям Каррик]] ({{lang-en|William Carrick}})  – ульнесь васенцекс, кие кармась XIX пингестэ Рузонь империянь масторсо, Ине-Петрань ошсо, важодеме профессиональной фотокувонь теицякс ды снимсеме аволь ансяк сюпавт ды содавикс (царень малавиксэнзэ). Сон снимсесь рузонь, эрзянь, татаронь сокицят-видицят Симбирск буесэ. 
Омбоце сёрмадовксозо ульнесь "Эйкакш Иерусалимсэ" ({{lang-en|Child in Jerusalem}}). Лецнемась лиссь Фелиситинь 95-иень чачома иестэ – 2008 .  Тосо сон сёрмады эсь эйкакш пингеде Иерусалимсэ эрямсто, косо тетязо важодсь ошонь архитекторокс – планировщикекс. 
Истя жо Фелисити ашти [[Вильям Каррик]] тевензэ популяризаторокс, конанть негативензэ муинзе кудопрясто. Теде сон сёрмадсь [["Советское фото"]] журналсо.
