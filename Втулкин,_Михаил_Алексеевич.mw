{{Ломанесь
 |лем                  = Михаил Втулкин
 |оригинальной лем     = 
 |чачома лем           = Михаил Алексеевич Втулкин 
 |артовкс              = <!-- Брать только с commons или из ру-wiki, ссылки на другие сервера игнорируются -->
 |артовксонть покшолмазо   = 
 |артовксонть эйсте    = <!-- Должно характеризовать портрет -->
 |важодема ёрокчизе    = валморонь ладсийть, куляньсёрмадей, сёрмадей
 |чачома чись          = 24.03.1929
 |чачома тарка         = {{ЧачомаТарка|Дунаевка веле}}, {{ЧачомаТарка|Самарань ёнкс}}
 |гражданчи          = {{Масторкоцт|СССР}}
 |кедьалксчи           = {{Масторкоцт|Россиянь Империя}}
 |кулома чись          = 16.08.1991
 |кулома тарка         = {{КуломаТарка|Саранск}}
 |тетязо               = Втулкин Алексей Гаврилович 
 |авазо                = Втулкина Анна Нефедовна
 |мирдезэ              = 
 |низэ                 = 
 |эйкакшонзо           = 
 |Казнеть ды медальть  = 
 |автограф             = 
 |вальма               = 
 |википурнавкс         = 
}}
'''Втулкинэнь Михаил Алексеевич''' ( [[1929]] [[эйзюрковонь 24 чи]] [[Самарань ёнкс]]со Дунаевка велесэ — [[1991]] [[умарьковонь 16 чи]] [[Саранск]]ойсэ ) — [[Эрзя|эрзянь]]<ref name="Время и события. 2014">Время и события. 2014: библиографический указатель / Нац. б-ка им. А.С. Пушкина Респ. Мордовия; [сост. А.Н. Маланьчева]. – Саранск, 2013. – 148 с. {{Ref-ru}}</ref> валморонь ладсийть<ref name="«Эрзянь Мастор»">[http://www.erzia.saransk.ru/arhiv.php?n=1190&nom11=257  «Эрзянь Мастор», №257, САМАРА ЁНКСОНЬ СОДАВИКС ЭРЗЯТНЕ]{{Ref-myv}}</ref>, куляньсёрмадей, сёрмадей.
== Эстэдензэ ==
Чачсь 1929 иень [[эйзюрковонь 24 чи]]стэ Дунаевка велесэ [[Похвистневань буе Самарань ёнксcо|Похвистневань буэсе]] [[Самарань ёнкс]]со. Сисем иесэ цёрынесь кадовсь тетявтомо. Тетязо, Алексей Гаврилович, ульнесь ламонь содыця ломань — важодсь бухгалтерэкс, авазо, Анна Нефедовна, чарась-велясь кудоютконь тевтнесэ. Втулкинтнэнь ульнесть ниле эйкакшост. Миша ульнесь меельцесь. Эрясть Самара ёнксонь Покш Толкан велень Дунаёвка велинесэнть. Ней те велиненть юртозояк эзь кадово. Ялатеке [[валморозей|валморозеенть]] оймесь свал тердсь чачома таркантень. Зярдо прыль ютко шка, Михаил Алексеевич сыль тей, пульзиль латконь икелев, косо зярдо-бути ульнесь чачома [[кудо]]зо, паласы моданть, ды [[сельведь|сельведензэ]] поцерьсэ туильть чамаванзо. Велинесь вишкинель, вейке ульцясоль. Сестэ тосо ульнесь школаяк. Тесэ ушодсь тонавтнеме Миша Втулкин. Мейле сисем иень школав якась Яблоновкав. Мольсь война, Мишань ялганзо ниле классонь прядомадо мейле лоткасть тонавтнеме. Миша прядсь сисем класст. Мейле сась Покш Толканонь педтехникумов, конань прядызе [[1948 ие]]стэ.

== Валморонь ловнома ёрокчись ==
Кортыть, эрьва ломаненть морозо чачи мартонзо. Паряк, те алкукс истя: Михаил Алексеевич моронь морамо кармась [[ниле]] иесэ. Сестэ лелязо тонавтнесь школасо ды кандтнесь тосто мазый книгинеть. Ловнось сынст марямга. Куроксто Мишаньгак пря потс совиль ловнозесь. Цёрынесь кармась содамост «Муха-Цокотуха», «Диван-Чемодан» стихсэ сёрмадозь ёвкстнэнь. Миша сынст кармась ловномост шабрань атятненень-сырькайтненень. Весе дивсесть: кодамо вишка цёрынесь ды кодат кувакат моронзо.

Сехте куроксто чарькодсь моронть тевс нолдамо завхозось А. А. Радаев. Вейке маней валскене сон алашасо ардсь Втулкинтнэнь кудонть ваксс ды серьгедсь:
{{Цитатань ушодома}} — Эй, моронь морыця, ёвксонь ладсиця! Оршак ашо панар, ардтнетяно паксяв, лобогрейкасо ледицятнень оймавтсынек!{{Цитатань пе}}
Велень ломантнень икеле Миша ловнось валморот, морась эрзянь морынеть. Весе тензэ цяпасть... Мейле Миша стихень ловномо якась буень олимпиадав, мейле ёнксонь-областевгак.

Косто саевсь моротнес бажамось? Истямо кевкстема макснесь М. А. Втулкин эсь пиянтеньгак. Сонсь прыль виде арсемас: весемеде покш лезэ тесэ кандсь сонзэ сырькаезэ Екатерина Еремеевна Пыряева. Втулкинэнь валонзо коряс те ульнесь певтеме лисьмапря, косто Миша эйкакш шкасто саезь кармась симеме эрзянь ёвксонь тантей веденть.
Кода мейле поэтэсь чарькодсь, Екатерина Еремеевна ульнесь алкуксонь эрзянь ава: превей, важов, видечинь вечкиця, чевте седей. Зяро ёвкст, морот, лайшемат сон содыль! Мейле Михаил Алексеевич сынст ёвтнинзе содавикс писателентень [[Радаевень, Василий Кузьмич|В. К. Радаевнень]]. Сон сынст совавтынзе кезэрень ёвтамот сборникентень.

Втулкин вечксь сцена лангсо валморонь ловномо. Те тевенть эзизе кадно армиясо служамстояк. Мейле эрзянь цёрась тонавтнесь Саратовасо юристэкс, филологокс. Сёрмадомасо сонензэ покш лезэ макссь В. К. Радаев. Сон мерсь тензэ: {{Цитатань ушодома}}«Кадык, цёра, рузонь кельсэ сёрмадомат ды ушодыка эрзякс».{{Цитатань пе}}Те превс путомась ульнесь М. А. Втулкинэнь туртов пек питнеекс. Зярдо сон ушодсь сёрмадомо эрзякс, чарькодсь: окойники, муевсь, мезе вешнесь, муевсь тензэ эрямонь кизэ. Кись валморозеенть а шождынель. Сонзэ стяконь кисэ покордакшнызь. Истямо шкасто кадовкшнось лездыцявтомо, ськамонзо. Домкасто, кежень апак невтне панжи сёрмадыцясь минек сэретьксэнть, сардонть, кона пезнась кой-кона эрзятнень обуцяс: сонзэ эряви таргамс ды седе курок стувтомс. Вана те валморось:<br /><br />
Бутрав эрькес [[печкаст|татар]] ваясь, <br />
Татар тензэ жердя каясь, <br />
Лиссь татарось, мерсь: «Рахмет». <br />
[[Ветьке|Чуваж]] мольсь пиземе алга, <br />
Нолаштсь — прась... <br />
Ды чуваж ялгась <br />
Венстясь тензэ лесксэнь кедь. <br />
Вана вейке [[эрзя]]нть «ватксить», <br />
[[40 (ловнома вал)|Ниленьгемень]] лият раксить, <br />
Цяхи Яхим, цяхи Устя: <br />
«Истя тензэ, истя, истя...» <br />
Дрига арси эцемс килькшс, <br />
Тюма поны тензэ пикс. <br />
Ортя, [[Паз]]онть апак стувто, <br />
Вешни крёстокс тензэ чувто. <br />
Валдочистэ сокортано — <br />
Вейке-вейкенек сэвтяно. <br />
Истя «олячисэ» эрязь, <br />
Минек корёнонок керязь.<br />

==Шкинемазо==
Литературасо эрямонзо перть М.А. Втулкин вастневсь ламо эрзянь сёрмадыця марто. Сон вадрясто содылинзе [[Артур Моро]]нь, [[Александр Мартынов]]онь, [[Андрей Куторкин]]энь ды лиятнень. Эсензэ стихензэ лиснесть башка книгасо:
* «Сиянь пей» ({{lang-ru|«Серебряный зуб»}}, [[1977 ие]])
* «Сырнень шка» ({{lang-ru|«Золотое время»}}, [[1981 ие]])
*  «Ведьбайгине» ({{lang-ru|«Росинка»}}, [[1992 ие]])

Лия зярыя авторонь пусмосо - [[1986 ие]]сте сонзе валморонзо совасть «Светлячок» пусмонь пурнавксос. [[Радаев, Василий Кузьмич|В.К. Радаевень]] марто анокстась эрзянь коень ды ёвксонь пурнавкс (1977).  

Сермалесь ёвтемат, баснят  — «Али-баба ды ниленьгемень разбойникть» ({{lang-ru|«Али-баба и сорок разбойников»}}), «Овтонь кежть» ({{lang-ru|«Медвежья злость»}}), «Кши» ({{lang-ru|«Хлеб»}}), «Няка» ({{lang-ru|«Кукла»}}) ды лият.

1991 иестэ зярыя авторонь марто нолдась  «Рав лангонь богатырь» ({{lang-ru|«Волжский богатырь»}}) пусмо — эрзянь бороцицядо [[Боров, Михаил Романович|Боровонь Михаилдэ]].
М.А. Втулкин — «Эрзямас» ({{lang-ru|«Арзамас»}}) поэманть сёрмадыцязо, ды «Эрзянь ава, зоря ава» ({{lang-ru|«Эрзянка, заря-женщина»}}), «Од таркав» ({{lang-ru|«На новые места»}}) ды лият.

[[1991 ие]]нь [[умарьковонь 16 чи]]стэ М. А. Втулкин кулось. Калмазь [[Саранск]]ойсэ.

== Лисьм.: ==
*Эрямонь вайгель: Эрзя-мокшонь  литературань антология.- Саранск. - 2001
<references />

[[Category:Эрзянь валморонь ладсийть|В]]
[[Category:Эрзянь кель|В]]
[[Category:Эрзякс кортыцят|В]]
