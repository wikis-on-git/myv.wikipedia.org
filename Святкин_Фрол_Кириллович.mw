[[Артовкс:Лемень кундамо лаз Фрол Святкин.jpg|кенжешка|Лемень кундамо лаз: Фрол Святкин - кочегар 1-ой статьи]]
'''Святкин Фрол Кириллович''' чачсь [[Поводвеле (Тумобуе)|Поваделесэ]], [[Тумобуе]]сэ. Служась {{Lang-ru|«кочегаром 1-ой статьи эскадренного броненосца [[«Петропавловск»]]}} – истя сермадозь Куншкань Россиянь военно-морской СССР-нь флотонь архивсэ. Фрол Кириллович сермадозель личной составонь коневтнесэ [[1901 ие]]стэ ды ульнесь «нижний чинонь» коневтнесэ «Петропавловскоень» ваямонь шкасто - 1904 иестэ. 

«Петропавловск» ульнесь 1-це эскадрань прявт венч ды турсь пачк ворогтнэнь каршо. Фрол Кирилловичень эрямозо прядовсь васоло чачома таркадонзо – [[Ожо иневедь]]сэ. Эйзюрковонь 29 чистэ венчесь лиссь иневедентень манёврань тонавтнеме. [[1904 ие]]нь [[эйзюрковонь 31 чи]]стэ  «Петропавловск» броненосецэсь сезевсь япононь минань лангсо ды ваясь [[Порт-Артур]] маласо. Покштояк покш венчесь ваясь 2 минутас. Венченть марто ваясь вице-адмирал [[С.О. Макаров]], штабонь офицерт ды 620 матрост. Истя жо марост ваясь баталист-артыця [[В.В. Верещагин]], конась ульнесь венченть лангсо ды тейнесь эрьва кодат артовкст: анокстась покш артовксонь тееме.

Фролдо башка раськесэнть ульнесь Илья братозо. Ульнесь сазоросткак – Евдокия. Тетяст лемезэль – Кирилл Кириллович. Аваст – Ульяна. Зярдо чачсть-кулость - содамочись арась. Фролонь низэ-полазо арасель. Одоль, эйкакштомо.

Те ваямось кармась рузонь флотонь историясо раужо лопакс. Малава ульнесть лияткак рузонь венчт. Вана кода сёрмады [[И.И. Ренгартен]] - [["Полтава]]нь" мичманось: 
{{Цитатань ушодома}} ({{Lang-myv|''«Петропавловск» сеске нерензэ эвкстызе ведьс ды кармась совамо тов, взрыв таркасто кузсь верев пек покш тол ды качамо. Вейке взрыв мельга марявсть еще зярыя. Якамо таркатне сескэ палозевсть. Трубатне ков бути сеске ёматотсть, венченть удалксозо лиссь ведстэ ды керш ёно винтэсь важодезевсь ушосо, ломанть прасть ламонь-ламо, кой-конатне понгсть винтс ды сон сезнесь эйсэст пачк сельменек икеле»… Лия венчтнэ кучсть шлюпкат, ансяк идемс лиясь аламо ломанть. Эрикс лиядсть 80 ломанть 620-стэ.''}}
{{oq|ru|''"Этой ужасной картины я никогда в жизни не забуду. Под правой скулой "Петропавловска" взорвалась мина, он сразу накренился и стал уходить носом в воду, над местом взрыва выкинуло громадное пламя и целую кучу дыма. После этого взрыва было слышно еще несколько, то взрывались котлы и зарядные отделения мин.
Палуба мгновенно была объята пламенем. Трубы и мачты сразу куда-то исчезли, корма выскочила из воды, винт левой машины заработал в воздухе, люди падали кучами, многие падали в винт, и их размалывало на наших глазах. "Петропавловск" погружался быстро - через 2 минуты после взрыва его уже совершенно не было видно"...''}}
{{Цитатань пе}}

Зярыя иень ютазь руз-япононь войнань прядомадо мейле кармасть содамо: 1913 иень кизэстэнть керш ёно каютатнестэ алце ды куншка якамо таркатнестэ таргасть 6 ломанень рунгот. Сынст калмизь Порт-Артурсо 24-це аштемковонь 1913 иестэ. Колмо кандылазт кандсть рузонь солдатт, колмо – япононь крейсерстэ морякт. 100 иень ютазь Санкт-Петербургсо панжозель ледстямо лаз, косо сёрмадозельть все 635 морякт рузонь прявт крейсерстэнть С.О. Макаровонь прявтост марто. Латунень лецтямо лазось ашти Святой Николаень иневедень церковасо, конанть лемезэ [["Спас-на-Водах"]]

Велень ломантнень ёвтнемань коряс, артовксонть, косо невтезь Святкин Ф.К, туизе велев Цыцаров Андрей Михайлович. Служасть вейсэ, ансяк кияк ней а соды мекс сон сестэ эзь угодяво венчентень, конась тусь Порт-Артуров.

[[1913 ие]]стэ [[аштемковонь 24 чи]]стэ  [[Кронштадт ош]]со [[Николай II]] Инязоронть улемстэ ульнесь панжозь О.С. Макаровнэнь кев рунгосб. Сонзэ удало кевсэ керязь невтезь «Петропавловскоень» ваямозо. Сонсь артовксозь ды «Петропавловск» открыткась максозь Тумобуень музеентень.

{{Lisj}}


[[Category:Эрзякс кортыцят|C]]
