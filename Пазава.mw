'''Пазава''' — тееезь кавто валсто: ''[[Паз|паз]]'' + ''[[Ава|ава]]''.

Ломанень теемадо моронь морокерьксэнть [[Инешкипаз|Инешкипазось]] теи [[4 (ниле)|ниле]] паз-ават:
 Кучсь эрьва кудос [[Юртава|Юртава]],
 Сон кардазс — [[Кардаз-Сярко|Кардаз сяркине]],
 Мастор лангс — [[Масторава|Масторавине]], 
 Норов лангс — [[Норовава|Норовавине]] [1].

Мифологиянь лия моросонть колмо паз-аватне - Норовава, Вармава, Вирява - чачсть [[Иненармунь|Иненармунень]], пазонь нармуненть пельде. Моданть куншкасо касс [[Ашо|ашо]] [[Килей|килей]]. Кияк эйстэнзэ а соды, кияк эйстэнзэ эзь марсе. Иненармунесь, конань кучизе Инешкипазось , килеенть сеске редизе, озась лангозонзо, витс пизэ, алыясь [[Ал|алт]] ды колмо таргоюткот нарвась эйсэст: 
 Ве алнэстэнть Норовавась лисекшнесь,
 Омбоцестэнть Вармавась лисекшнесь,
 Колмоцестенть Вирява лисекшнесь. [2]

Алсто чачсь [[Анге|Анге]]-патяйгак. А вана косто саевсь алось — теде апак ёвта. Паряк, Чам-пасонть мелензэ топавтозь, сонзэяк алыизе Иненармунесь. 

Искувазь кавто паз-аватнень чачомастгак — [[Кастарго|Кастаргонь]] ды [[Везорго|Везоргонь]]: сынь — Инешкипазонь ды сонзэ козяйканть [[Инешкиава|Инешкиаванть]] тейтерест. [3]


== Сёрм.: ==
1. Mordwinische Volksdichtung. Указ. соч. - С. 10.

2. Mordwinische Volksdichtung. Указ. соч. - С. 70.

3. Mordwinische Volksdichtung. Указ. соч. - С. 2.


[[Category:Эрзянь кой|П]]
[[Category:Мифология|П]]

[[cy:Duwies]]
[[de:Göttin]]
[[en:Goddess]]
[[eo:Diino]]
[[es:Diosa]]
[[he:אלה (מיתולוגיה)]]
[[hi:देवी]]
[[hr:Božica]]
[[ia:Dea]]
[[ja:女神]]
[[la:Dea]]
[[lt:Deivė]]
[[nl:Godin]]
[[no:Gudinne]]
[[nrm:Déêsse]]
[[pt:Deusa]]
[[ru:Богиня]]
[[sh:Boginja]]
[[sl:Boginja]]
[[sv:Gudinna]]
[[tr:Tanrıça]]
[[zh:女神]]
