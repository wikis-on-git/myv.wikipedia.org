{{Ютавтык эрзянь кельс}}
{{Lomanes}}
'''Юхо (Йоханнес, Иван) Куёла''' (алкуксонь чачома буелемесь - ''Лазарев'', [[1884]] иень [[якшамковонь 18 чи]]стэ [[Салми]]нь буень Миинала велесэ <ref>Virtaranta 1960, s. 9.</ref> – [[1963 ие]]нь [[аштемковонь 4 чи]]стэ [[Тампере]]сэ<ref>Korhonen & Suhonen & Virtaranta 1983, s. 211.</ref>) ульнесь [[людикень кортавкс|людикень]] ды [[карелэнь кель|карелэнь келень]] ванныця.

== Тонавтнема таркат ды иеть ==
Юхо Куёла чачсь границянь Карелиянь ({{lang-fi|Raja-Karjala}}) микшницянь ды тувака сокицянь-видицянь Иван Лазаревень раськесэ. Сон тонавтнесь  {{comment|раськень тонавтнема таркасо|народное училище}} ды поладызе тонавтнеманзо [[Сортавала]]нь лицейсэ. Сортавалань историянь тонавтыцякс важодсь O. A. Форсстрём, конась [[карелэнь кель]]сэ, кода тиринь кельсэ кортыця цёраэйкакшонь, явизе мелензэ Салминь кортавксонь материалонь пурнамо.<ref>Virtaranta 1960, s. 10–13.</ref>

[[Хельсинкинь университет]]ов поступамодо мейле 1904 иень сёксня Куёла ушодсь [[финнэнь кель|финнэнь]] ды [[славянонь кельть|славянонь кельтнень]] филологиянь тонавтнеме. Сы кизна сон пурнась Салминь кортавксонь валкс Финнэнь Литературной Вейсэндявксонь ({{lang-fi|Suomalaisen Kirjallisuuden Seura}}) пшкадемань коряс. Те тевенть песэ чачсь малава вете тёжат валонь карточкат.<ref>Virtaranta 1960, s. 14–16.</ref> Кандидатокс анокстамодо икеле сон полавтызе буелемензэ Куёлакс.<ref>{{Verkkoviite | Osoite=http://www.kolumbus.fi/~kd4997/Salmilaisia_kuuluisuuksia/Kujola.htm | Nimeke=Salmilaisia kuuluisuuksia: Juho Kujola, Miinala | Julkaisija=Leo Mirala | Viitattu=22.2.2012}}</ref>

Куёла кармась философиянь кандидатокс 1909 иестэ. Hänen kielennäytteillä täydennetty laudaturtutkimuksensa ''Äänneopillinen tutkimus Salmin murteesta'' ilmestyi [[Suomi (lehti, SKS)|''Suomi'']]-sarjassa vuonna 1910. Тонавтнема шкасто сон тувака важодсь  фонетикань ванныцякс. Сонзэ кимографонзо (те гайгемань линиянь записямонь машина экспериментальной фонетикасо) онкснеманзо тевс нолдазь, Кай Доннер ({{lang-fi|Kai Donner}} 1912 иестэ нолдась научной важодема -  
 "Салминь кортавксонь квантовой ёнксозо" (lang-fi|Salmin murteen kvantiteettisuhteista).<ref>Virtaranta 1960, s. 17–18.</ref>

==Людикень ды карелэнь келень кортавкстнэнь пурнамось==
Кандидатокс кармамодо мейле Юхо  кармакшнось мелень явомо [[w:аускультация|аускультациянень]], зярдо важодсь Хельсинкинь финнэнь келень лицейсэ. Истяжо сонзэ ульнесь мелезэ тувака поладомс наукань коряс важодеманть. [[Э. Н. Cетяля]]нь превень путоманзо коряс, сон ушодсь тонавтнема-ваннома се шкасто овси беряньстэ содазь людикинь кортавксонть. 1909 иень кизна Юхо ардсь Финнэнь Литературной Вейсэндявксэнь пельде стипендия лангс  Чилисемаёнксонь Карелияв, неень шкань [[w:Уссуна|Уссуна]] велес ({{lang-fi|Sununsuu}}), косо эрясть людикень кортавкссо кортыцятне, тосто сон пачколесь пелевеёнов ды чивалгомоёновдак: малава неень шкань [[w:Михайловское (Карелия)|Михайловской]] веленть видс ({{lang-fi|Kuujärvi}}). Тосо ульнесь теезь малава колмо тёжат валонь карточкат ды теде башка пурнась   фонологиянь ды морфологиянь коряс материалт.  Те ды лия ардомань кувалт сон тейнесь истя жо фотокувт.<ref>Virtaranta 1960, s. 19–26.</ref>
 
Сы иестэ Куёла таго ардсь Чилисемаёнксонь Карелияв, косо поладсь людикень кортавксонь гайгемань историядо седе тов материалонь пурнамо эсь диссертация туртов. Ялатеке те ардомась прядовсь [[Петроской]]сэ, косо Олонецень ({{lang-fi|Аunus}}) губернаторось лоткавтызе сонзэ финнэнь пропагандань сравтнемань кисэ. Юхонень савсь велявтомс [[Хельсинки]]в, косо сонзэ яволявтызь магистракс. [[Ине-Петрань ош]]со сон стяко снартнесь полавтомс губернаторонть мереманть. Тень кувалт сон арсезевсь ардомс  [[Ине Одош ош]]онь губернияс пурнома-ванномо  [[Валдаень карелтнэ]]нь кортамо лувтнэнь. Валдаень, Демянскоень ды Крестцынь велетнева сон пурнась 1150 валонь карточкат ды сёрмадстынзе весе велетнень, косо се шкамс кортасть [[карелэнь кель|карелэнь кельсэ]]. Куёла нать ульнесь меельце финнэнь кельсодыдей, конась сакшнось [[валдаень карелт|валдаень карелтнэнь]] туртов.
<ref>Virtaranta 1960, s. 31–35.</ref>
 
1910–1911 иетнестэ сон важодсь Йоенсуунь лицейсэ финнэнь ды рузонь кельтнень тонавтыцякс. Секс мекс людикекс кортыцятнень эрямо таркатнес пачкодемась марявсь пек стакакс, Куёла арсезевсь явомс мель [[Ине Одош ош|Ине одош]]онь ды [[Тверь ош|Тверень]] губерниятнень карелэнь кортавкстнэнь. 1911 иень кизна сон ардсь [[w:тихвинские карелы|тихвинской карел]] мезнень, косо  сон пурнась малава кавто тёжат валонь карточкат ды сёрмадсь карелэнь ёвкст, конат совасть "Карелэнь келень невтеманть" васенце пельксэс.<ref>Virtaranta 1960, s. 35, 45.</ref>
 
1911–1912 иетнестэ сон тонавтнесь рузонь кель [[Ине-Петрань ош]]со  ды сы кизна Финнэнь Литературной Вейсэндявксэнь пельде стипендиянь саезь ардсь [[w:тверские карелы|тверень карелтнэнь]] туртов. Юхо якась кавксо велева, конат совасть [[w:Торжок|Торжоконь]], [[w:Зубцов|Зубцовонь]], [[w:Вышний Волочок|Вышний Волочоконь]] ды [[w:Осташков|Осташковонь]] буетнес, тосо анокстазельть кото тёжадо ламо валонь сёрмадовкст.<ref>Virtaranta 1960, s. 46-47, 66, 77.</ref>
 
1912–1913 иетнестэ Юхо ульнесь Московонь университетэнь стипендиатокс ды сы кизна ардсь Тверень ёнксонтень таго . [[w:Весьегонск|Весьегонскоень]], [[w:Весьегонск| Вышний Волочоконь]], [[w:Кашин|Кашинэнь]] ды  [[w:Бежецк|Бежецкень]] буень велетнева пурназельть 8500 ламо валонь карточкат.<ref>Virtaranta 1960, s. 78, 103.</ref>  Весьегонской велесэ сёрмадозь ёвкстэ лиссть седе тов Эйно Лескиненэнь кедь ало нолдазь "Карелэнь келень невтемасонть".<ref>Virtaranta 1960, s. 106.</ref>

==Лият наукань коряс важодемат==
Васенце весе масторонь торпингесь ды Йоенсуусэ тонавтыцякс важодемась лоткавтызь Куёлань келень ванномань-пурнамонь тевенть зярыя иес. 1918 иестэ сонзэ путызь оенной комиссаронь лездыцякс Сортаваласо, косо сон лия тевтнеде башка ветясь Олонецень ({{lang-fi|Aunus}}) ойнадо чиицятнень тевтнесэ. 1923-1924 иетнестэ Куёла ульнесь [[Выборг]]онь лицеень финнэнь ды рузонь кельтнень тонавтыцякс. Теде мейле сон важодсь тейтерень лицейсэ финнэнь келень ветицякс Тампересэ энатой 1953 иень видс. Теде мейлеяк сон важодсь тоско шкань-шкань сакшныця тонавтыцякс, долой тусь те школасто 1958 иестэ.<ref>Virtaranta 1960, s. 104–105.</ref>

Тонавтыцянь тевдень башка Куёла явсь мель людикень кортавксонтень ды карелэнь келентень овси 1940 иетнень видс. Сонзэ васенце людикень коряс материалось совась "Карелиянь книгас" ({{lang-fi|Karjalan kirja}}) 1910 иестэ, конанть 1932 иестэ омбоце нолдавксонзо сонсь жо витнизе. [[1922]] иестэ анокстызе одс нолдавксонть Хейкки Оянсуунь сёрмадовксонзо "Карелиянь келень гидэсь" ({{lang-fi|Karjalan kielen oppaas}}). A.Р.Ниеми нолдызе тевс Юхо Куёлань тевденть содамочинзэ  Финнэнь раськень кезэрень моронь нолдавксонт анокстамсто ({{lang-fi|Suomen kansan vanhat runot}}).<ref>Virtaranta 1960, s. 104–107.</ref>

[[Финнэнь-угрань вейсэндявкс]]ось нолдызе 1934 иестэ Куёлань сёрмадовксонзо пурнавкс - ''Людикинь кортавксонь невтема''. Теде мейле вейсэндявксось макссь Куёланень тев: пурнамс "Людикень кортавксонь валкс" ({{lang-fi|Lyydiläismurteiden sanakirjan}} (1944), конась нежедсь ламосо эсь, Куёлань, пурнавксонзо-сёрмадовксонзо лангс.<ref>Virtaranta 1960, s. 107–108.</ref> Россиянь потсо валонь пурнамось-сёрмадомась седе тов ульнесь нолдазь тевс "Карелэнь келень валксонь" ({{lang-fi|Karjalan kielen sanakirjaa}}) теевемсэ<ref>Korhonen & Suhonen & Virtaranta 1983, s. 229.</ref>. 

Куёлань артнемадо ёвтнемат ды кельденть содамочинь невтемась ульнесь совавтозь Пертти Виртарантань "Юхо Куёла: карелэнь ды людикень ванныця" сёрмадовксонтень 1960 иестэ ({{lang-fi|Juho Kujola: karjalan ja lyydin tutkija}}). Секе иестэ Куёла ульнесь лемдязь Хельсинкинь университетэнь {{comment|арневть|заслуженной}} докторокс<ref>{{Kirjaviite | Tekijä = | Nimike = Uusi tietosanakirja, 11. osa | Julkaisupaikka = Helsinki | Julkaisija = Tietosanakirja oy | Vuosi = 1962 | Sivu = 491 | Tunniste = }}</ref>.

== Сёрмадовксонзо ==
* (Joh. Kujola). ''Äänneopillinen tutkimus Salmin murteesta''. ''Suomi'', 4. jakso, 10. osa. Helsinki: Suomalaisen Kirjallisuuden Seura, 1910.
* (Joh. Kujola). ''Karjalan kielen opas: kielennäytteitä ja sanasto''. Helsinki: Suomalais-ugrilainen seura, 1922.
* ''Lyydiläisiä kielennäytteitä''. Helsinki: Suomalais-ugrilainen seura, 1934.
* ''Lyydiläismurteiden sanakirja''. Helsinki: Suomalais-ugrilainen seura, 1944.

== Лисьмапрят ==
* {{Kirjaviite | Tekijä=Korhonen, Mikko & Suhonen, Seppo & Virtaranta, Pertti | Nimeke=Sata vuotta suomen sukua tutkimassa: 100-vuotias suomalais-ugrilainen seura | Julkaisupaikka=Espoo | Julkaisija=Weilin + Göös | Vuosi=1983 | Tunniste=ISBN 951-35-2977-0}}
* {{Kirjaviite | Tekijä=Virtaranta, Pertti | Nimeke=Juho Kujola, karjalan ja lyydin tutkija | Selite=Suomalaisen Kirjallisuuden Seuran toimituksia 266 | Julkaisupaikka=Helsinki | Julkaisija=Suomalaisen kirjallisuuden seura | Vuosi=1960}}

=== Невтькеть ===
{{Viitteet|sarakkeet}}

==Теде башка ловнодо==
* Juho Kujola [http://kaino.kotus.fi/kks/johdanto/kks_johdanto.php?p=4 ''Karjalan kielen sanakirjan'' johdannossa].

{{Auktoriteettitunnisteet}}
{{AAKKOSTUS:Kujola, Juho}}
[[Luokka:Suomalaiset kielitieteilijät]]
[[Luokka:Vuonna 1884 syntyneet]]
[[Luokka:Vuonna 1963 kuolleet]]
[[Luokka:99.7 Humanististen tieteiden edustajat]]

{{lisj}}
