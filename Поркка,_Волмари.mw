[[File:Volmari Porkka.jpg|thumb|Поркка Волмари (1880-пингень куншкась)]]
'''Волмари (Франс Вольдемар) Поркка''' ([[1854 ие]]нь [[умарьковонь 15 чи]]сь [[Вехкалахти]] – [[1889 ие]]нь [[якшамковонь 25 чи]]сь [[Хельсинки]] ош) ульнесь финнэнь келень содыдей, эсь шкава ульнесь вейке зярыя содавикс финнэнь раськень валморонь ванныцятнестэ ды секе шкава финнэнь-угрань кельтнень содыдеекс-ванныцякс. Сон пурнась раськень валморот [[Ингерманландия]]ва 1881–1883<ref name="oit"/> ды лиянь финнэнь-угрань эрямо таркатнева, козонь кучозель Финнэнь Литературань Вейсэндявкссэ. Тосо пурназельть ламо лайшемат, раськень морот ды койть-лувт.<br>

Эрик Поркка ды Хелена Кииски - тетянзо-аванзо ульнесть модань кирдицякс. Сон прядызе философиянь бакалавранть [[1877]] иестэ ды важодсь школань тонавтыцякс<ref name="oit"/> [[Хельсинки]] ошсо [[1878]] иестэ саезь [[1882]] иень видс.<br>
 
Теде мейле Поркка тонавтнесь келеньсодамочи (языкознания) ды фонетика [[Лейпциг]]сэ ды кармась философиянь докторокс [[1885]] иестэ сень кувалт, што сёрмадсь диссертация немецень кульсэ, конась ловось заслуженнойкс. Сы иестэ - 1886 - сонзэ путызь Хельсинкинь университетэнь финнэнь келень лекциянь ловныцякс<ref name="oit"/>. 1881–1883 иетнестэ сон пурнась кавто тёжат раськень морот [[Ингерманландия]]сэ. Меельце ардоманзо сон невтизе лисезь [[1886]] иестэ Суоми мастор-книгасо. <br>

Диссертациянь сёрмадомадо мейле 1885 иестэ Поркка тусь [[марить|мари]]нь (се шкава "черемисэнь") ёнов [[Финнэнь-угрань вейсэндявкс]]энь ярмак лангс, ансяк 
иень ютазь тензэ савсь велявтомс кудов<ref name="oit">Otavan Iso tietosanakirja, Otava 1967, osa 6, palsta 1433</ref> {{comment|резэмаормань|чахотка}} кувалт.<br> 

Колмо иень перть сон лечась [[Германия Мастор]]со, ансяк эрямонзо перть маринь коряс пурназь содамочись эзь ульне печатазь. Ансяк сонзэ куломанзо мейле  [[1895]] иестэ лиссь ''Tscheremissische Texte mit Übersetzung'' маринь коряс пурназь материалтнэ.<br>


Поркка, конась ульнесь чачозь [[Суурсаари|Суурсаарисэ]], кандсь [[панфиннизма]]нь арсемат. Сон ульнесь "Ванстыця" (Valvoja) кулялопань ладиця ды сёрмалиця (саемга валкоцт (статья) "''Суурсааронь эрямодо''" ([[1881]]), "''[[Ингерманландия]]нь лайшемат''" ([[1883]]) ды "''Финнэнь кельсэ иневедень валт''" ([[1885]]). Суурсааронь эряцят ды панфиннизмань арсемань кандыцят пек сонзэ вечкелизь ды явсть тензэ покш мель. Порккань калмамотарказо кармась малава озноматаркакс.<ref>[http://www.loviisansanomat.net/paauutiset.php?id=862 Suursaaren suuri poika kävi koulua Loviisassa] Loviisan sanomat</ref>.<br>
Поркка кулось [[1889 ие]]стэ, ульнесь апак урьваксто.

==Сёрмадовксонзо==
*''Ûber den ingrischen Dialekt mit Berücksichtigung der übrigen ignermanländischen Dialekte'', 1885
*''Tscheremissische Texte mit Übersetzung'', 1895

==Невткеть==
* {{kirjaviite| Tekijä=Ilmari Heikinheimo| Vuosi= 1955 | Nimike= Suomen elämäkerrasto| Julkaisija = Werner Söderström Osakeyhtiö| Julkaisupaikka=Helsinki }} Sivu 591.

== Сонзэ ланга ==
* {{Kirjaviite | Tekijä =  Risto Anttila | Nimeke = Volmari Porkka – tiedemies ja kielentutkija Suursaaresta | Vuosi = 2004 |Julkaisija = KR-kirjat  | Tunniste = ISBN 951-9387-61-7 | Viitattu = 4.2.2009  }}
