'''Баронесса Хуганнай  Вилма де Сентдьёрдь''' (чачсь 1847 иестэ таштамковонь 30-це чистэ , Надьтетень ошсо, Венгрань мастор (неень шкане Будапештень пелькс) – кулось 1922 иестэ  эйзюрковонь 25-це чистэ) ульнесь васенце венгрань тейтерьава, конась сайсь медицинань докторонь лем.

Баронесса Вилма Хугоннай ульнесь ветеце эйкакшокс Хугонай Кальманонь ды сонзэ нинзэ Панжей Ризань раськесэ. Сон тонавтнесь медицина Цюрихсэ ды нолдавсь тосто 1879 иестэ. Зярдо Вилма велявтсь мекев кудов, сон кодаяк эзь кармаво важодеме:  сонзэ научной степенензэ кодаяк эсть ловт, секс мекс ульнесь тейтерьава. Сон важодсь кода чачтоманень лездыця авакс  1897 иень видс. Се шкас, кода Венгрань прявтнэ кемекстызь дипломонзо ды се шкасто саезь сон ушодызе эсензэ медицинань практиканзо.
Васенце тейтерьава, конась тонавтнесь  докторокс Венгрань масторсо ульнесь [[Саролта Стейнбергер]], 1900 иестэ. Киненьдяк не кавто тейтерьаватнеде эзь мереве важодемс ськамост, ансяк доктор-цёра ломанень марто, конась ульнесь прявтокс лангсост, 1913 видс.
