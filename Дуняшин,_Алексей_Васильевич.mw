{{Ломанесь
 |лем                  = Алек Дуняшин
 |оригинальной лем      = 
 |чачома лем         = Алексей Васильевич Дуняшин 
 |артовкс              = Дуняшин Алексей (Пици-палакст, 1930).jpg
 |артовксонть покшолмазо   = 
 |артовксонть эйсте = Алексей Дуняшин, фотокувось саезь сонзэ «Пици-палакст» сёрмадовксонь пурнавксто
 |важодема ёрокчизе     = валморозей, сёрмадей, фельетонист ды куляньсёрмадей
 |чачома чись          = 
 |чачома тарка         = {{ЧачомаТарка|Покш Толкан веле (Похвистнева буень)|Покш Толкан веле}}, {{ЧачомаТарка|Похвистневань буе Самарань ёнксcо}}
 |гражданство            = {{Масторкоцт|СССР}}
 |подданство           = 
 |кулома чись          = 1931
 |кулома тарка         = {{КуломаТарка|}}
 |тетязо               = 
 |авазо                = 
 |мирдезэ              = 
 |низэ                 = 
 |эйкакшонзо           = 
 |казнеть ды медальть  = 
 |автограф             = 
 |вальма                = 
 |википурнавкс         = 
}}

'''Дуняшин Алексей Васильевич''', лиякс: '''Алек Дуняшин<ref name="«Пиципалакс»">Алек Дуняшин. Пици-палакст. Ёвтнемат ды фельетонт. СССР-нь народтнень Центрань издательствась, Москов, 1930, 12-це лоп. {{Ref-myv}}</ref>''' ([[1904 ие]]нь [[даволковонь 8 чи]]стэ  [[Самарань ёнкс|Самарань ёнксонь]] [[Похвистневань буе Самарань ёнксcо|Похвистнева буе]]нь [[Покш Толкан веле (Похвистнева буень)|Покш Толкан велесэ]]<ref name="«Эрзянь Мастор257»">[http://www.erzia.saransk.ru/arhiv.php?n=1190&nom11=257  «Эрзянь Мастор», №257, САМАРА ЁНКСОНЬ СОДАВИКС ЭРЗЯТНЕ]{{Ref-myv}}</ref> - [[1931 ие]]стэ) — [[Эрзя|эрзянь]]<ref name="liveinternet.ru">[http://www.liveinternet.ru/users/bremer/post229568158 8 ФЕВРАЛЯ РОДИЛСЯ...]{{Ref-ru}}</ref><ref name="Время и события. 2014">Время и события. 2014: библиографический указатель / Нац. б-ка им. А.С. Пушкина Респ. Мордовия; [сост. А.Н. Маланьчева]. – Саранск, 2013. – 148 с. {{Ref-ru}}</ref> сёрмадей<ref name="ЯГИНА А.">[http://journal.mrsu.ru/arts/zhanrovo-tematicheskijj-sostav-mordovskojj-pechati-perioda-ee-stanovleniya-po-stranicam-ehrzyanskojj-pressy-1920-kh-godov Ягина А. Н. Жанрово-тематический состав мордовской печати периода ее становления (по страницам эрзянской прессы 1920-х годов) // Огарев-online. – 2014. – №5.]{{Ref-ru}}</ref>, фельетонист, валморозей, публицист<ref name="Национальная библиотека">[http://www.library.saransk.ru/actions/?ELEMENT_ID=752 «Национальная библиотека им. А.С. Пушкина РМ» Информационный листок «Журналист, писатель»: к 110-летию со дня рождения А. В. Дуняшина]{{Ref-ru}}</ref>, ды куляньсёрмадей.

== Эстедензэ ==
Семияст аволь покшоль, эрясть вадрясто. Тетязо, Василий Фролович, содыль сёрмас, бажась тонавтомс эйкакшонзояк. Алёша Дуняшин прядызе ушодкс школанть Шнамо Конев марто. Ульнесь веленькулянь сёрмадеекс, сёрмадовксонзо лиснесть Бугурусланонь, Самарань («Коммуна»), ды московонь «Беднота» кулялопатнесэ. 1926 иень [[сёксь|сёксня]] тусь тонавтнеме Московонь государствань журналистикань институтсо.  Теке иестэ лись васенце ёвтнемазо. Тонавтнеманзо прядызе 1928 иестэ.

А. В. Дуняшинэнь эрямо шкасто Россиянь историясь ульнесь даволонь шкакс. Сон ютась А. В. Дуняшинэнь эрямонзо пачкаяк. Ульнесь гражданской войнасо, мейле ветясь культурно-содамочинь ды тевс тердемань важодема А. В. Дуняшинэнь шкинема шказо нурькинель. Тень лангс апак вано, кадсь редявикс тешкс эрзянь журналистикантень, публицистикань ды художествань литературантень. Сёрмадомо кармась [[1923 ие]]стэ рабфаксо тонавтнемстэ. Сонзэ тешкстнэ-редявкстнэ, фельетонтнэ, ёвтнематне сеетьстэ лиснильть «Якстере теште» газетасонть. Сон парсте содылинзе [[эрзят]]нень эрямост, сынст обуцяст, мелест-бажамост, коест. Московсо А. В. Дуняшин важодсь «Якстере теште» газетань редакциясо секретарекс. 

Кулялопань редакторось [[Глухов, Петр Семенович|Пётр Глухов]] сёрмадсь А. В. Дуняшиндэ<ref name="«Эрзянь Мастор»">«Эрзянь Мастор», 257-це №, Т. Ф. Сафонова, Кундасынек чачома чист марто валдо ойме ломантнень лемест: Дуняшин Алексей Васильевич {{Ref-myv}}</ref>: 
{{Цитатань ушодома}}«А пек сэрей, ловтаня чама, оршазь раужо пиджаксо – истямоль лангс ванозь Алексей Дуняшин. Ялганзо мерильть тензэ Алёша. Эстензэ пек вечкевсь Алеко лемесь, секскак сеетьстэ сёрмадыль Алек Дуняшин… Дуняшинэнь сёрмадовкстнэнь эйстэ монень весемеде пек вечкевильть фельетонтнэ. Сынь сёрмадозь, кода кортыть, пек пшти кельсэ. Эряви меремс, што сондензэ икеле «Якстере теште» газетасонть сёрмадыцят арасельть. Секс лован, што эрзянь журналистикасонть Дуняшин ульнесь васенце фельетонистэкс».{{Цитатань пе}}

[[1929 ие]]стэ Московсо, Цетриздатсо лиссь «Васень сяткт» вейсэнь пусмось, конаньсэ печатазельть 25 эрзянь сёрмадейтнень морост ды ёвтнемаст. Пусмонть пурныцязо А. В. Дуняшин. Икельце валонть таркас сёрмадсь статья: «Сятктнэ яла кирвазить». Эрзянь поэтнэнь ды прозаиктнень сон тердсь сёрмадомо апак капша вадря произведеният. Шнась од поэтнэнь валморост: [[Моро Артур|Артуронь Моронь]], [[Лукьянов, Алексей Миронович|Алексеень Лукьяновонь]], [[Радаев (смустьтне)|В. Радаевень]], С. Салдинэнь. Неть валморозэйтнэнь кист ванькс. Шлязь ливезьсэст, сельведьсэст. Эрзянь литературань келесь - од кель. Валтнэнь парсте апак човсе-паро стих а сёрмадат. Ды аволь ансяк те. Арасель валморонь сёрмадома форманок. Эрьвась савсь вешнемс. «Васень сятктнэ» - минек художественной литературанть праздникест. Кадык те сборникесь ацы паро Ки лия сборниктнэнень, конатненькувалт карми касомо алкуксонь художественной литература» - истямо валсо пряды эсь статьянть Алексей Дуняшин. Сонзэ мельтне-арсематне ульнесть видеть.

[[1930 ие]]стэ [[Москов]]со, Центриздатсо лиссь А. Дуняшинэнь «Пиципалакс» книгазо, козонь совасть ёвтнеманзо ды фельетононзо, конатне печатазельть газетатнесэ. Книгась ушодови «Пиципалакстнэнь» сёрмадыцядост [[Чесноков, Фёдор Маркелович|Ф. Чесноковонь]] статьясонть. Федор Маркелович тешксты<ref name="«Эрзянь Мастор»" />: 
{{Цитатань ушодома}}«Дуняшинэнь книгастонть ули косто саемс пример, ули мезе лангс ваномс, ули косто неемс асатыкснэньгак. Книгась сонсь невтьсы, кода Дуняшин тонавтнесь, кода кайсь фельетонистэкс-писателекс. Дуняшинэнь фельетононзо мокшэрзянь трудицятнень неень эрямо-чиденть а явовить… Сон аволь ансяк превсэ-мельсэ, потмоёжосояк неень эрямонть марто. Сонзэ раштызе-пештизеяк неень шкась».{{Цитатань пе}}

Эрямокизэ пек нурькинель, сёрмадомс савсь тензэ ансяк 4-5 иеть. Эрямостонть тусь [[1931 ие]]стэ 27 иесэ. Сонзэ куломадонть молить эрьва кодат кортамот. Сонзэ ледизь – мерить веенстнэ, ваявтызь Рав леентень – сёрмадыть лиятне. Тень лангс апак вано, сон тейсь ламо вадря тевть минек литературасонть, кадовсь талант марто васенце фельетонистэкс.

== Сёрмадовксонзо ==
# Чись лись (Самар ош, Рабфак, 1925)
# Микитань грехезэ, (Самар ош, Рабфак, 1926)
# Од кемть, (Самар ош, 1926)
# Кунсолок, эрзя!, (Москов, ГИЖ, 1926)
# Парсте морат, аздан козонь озат, (Москов ош, 1926)
# Историянь гарячка..., (Москов ош, ГИЖ, 1927)
# Мезе теят — секень неят, (Москов ош, ГИЖ, 1927)
# Сём вене, (Москов ош, ГИЖ, 1927)
# А шлязь — тык катаязь, (Москов ош, ГИЖ, 1928)
# Зярдо вешкезеви ракась, (Москов ош, ГИЖ, 1928)
# Рудазов ведесь чуди, (Москов ош, ГИЖ, 1928)
# Лавшось пачк калады, (Одсибирень ош, 1928)
# Месть уш стяко кортамс, (Одсибирень ош, 1928)
# Мон кашт молян, (Одсибирень ош, 19/VII-1928)
# Обь-леенть чиресэ, (Одсибирень ош, 1928)
# Коногон ацирьгали, (Москов, ГИЖ, 1929)
# Книга (сборник) Пици-палакст, (СССР-энь Наротнэнь Центрань Издательствась, Москов, 1930)
# Предисловие: Вете иетне кадовсть удалов, (1930)
# «Активист», (1930)
# Ванстынь — и карман ванстомо, (1930)
# Колмоцесь курок кенери, (1930)
# Манявсть, (1930)
# Пачк потявтума скал, (1930)
# Эфигения, (1930)

== Ванодо истяжо ==

== Лисьм.: ==
<references />

[[Category:Ломанть|Д]]
[[Category:Эрзянь валморонь ладсийть|Д]]
[[Category:Эрзянь кель|Д]]
[[Категория:Эрзянь Ине ломанть|Д]]
[[Category:Эрзянь сёрмадейть|Д]]
[[Category:Эрзякс кортыцят|Д]]
