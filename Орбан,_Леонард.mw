
{{Ломанесь}}
'''Леонард Орбан''' ([[Аштемковонь 28 чи|аштемковонь 28-це чи]] [[1961 ие|1961-це ие]], Брашов) — [[Румыния Мастор|румынэнь]] вийкирдий ды экономист. Ламо келень коряс Европейской комиссар (2007—2010). А ашти кодамояк партиясо, ансяк вановтонзо либеральнойть ды проевропейскойть, сон Румыниянь ды ЕС-нь седе тесна интеграциянь кис.

== Эрямо кизэ ==
Чачсь [[Аштемковонь 28 чи|аштемковонь 28-це чистэ]] [[1961 ие|1961-це иестэ]] румынэнь Брашов ошсо.  Тетязо венгра, авазо румынка. 1981-це иестэ саезь 1986-це иес тонавтнесь Брашовонь университетэнь машиностроениянь факультетсэ. Прядомадонзо мейле важодсь тракторонь заводсо. 1987-це иестэ саезь 1992-це иес тонавтнесь Бухарестэнь Экономической академиясо экономистэкс ды менеджерэкс.

1993-це иестэ саезь топавты политикань тевть. 1993 —  2001-це иетнестэ ульнесь европань ды раськеютконь тевтнень коряс парламентэнь советникекс. 2001-це иестэ теевсь ЕС-с Румыниянь совавтомадо кортыцятнень румынской командань членэкс. 2004-це иень ацамковсто сон теевсь прявт кортыцякс ды секе шкане Европейской интеграциянь министерствань статс-секретарекс.

2006-це иень ожоковонь 30-це чистэ  Кэлин Попеску-Тэричану ёвтызе сонзэ Европейской комиссияс кандидатокс, Жозе Мануэль Баррозу комиссиянь президентэсь кандидатуранть примизе. Европейской парламентэнть мелензэ коряс 2007-це иень якшамковсто саезь 2010-це иень даволковс сон ульнесь ламо келень коряс кевкстемань комиссарокс. Ульнесь Румыниянь пельде васенце еврокомиссарокс.

2008-це иестэ саезь сон лезды Гёте-институтонь  «Языки без границ» покш проектэнтень.

2012-це иень панжиковсто  Леонард Орбан теевсьВиктор Понтань кабинетсэ Европань тевень коряс румынэнь министракс.

== Кудораськезэ ==
Урьвакстозь, вейке эйкашозо. Людовик Орбан (чачсь 1963-це иестэ) ялаксозо истя жо теевсь политикекс.

== Примечаният ==
{{Примечания}}

== Невтевкст ==

* [http://ec.europa.eu/archives/commission_2004-2009/orban/profile/profile_en.htm Curriculum vitae] // ec.europa.eu
[[Категория:Чачозь 1961 ие]]
[[Категория:Чачозь аштемковонь 28 чи]]
