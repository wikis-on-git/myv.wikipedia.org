{{ЭТ
 |статус                  = веле
 |Эрзянь лем              = Шоржа
 |оригинальное название   = Շորժա
 |изображение             = 
 |подчинение              = 
 |мастор                  = Армения
 |герб                    = 
 |коцт                    = 
 |описание герба          = 
 |описание флага          = 
 |ширина герба            = 
 |ширина флага            = 
  |lat_dir = N |lat_deg = 40.50153|lat_min = |lat_sec = 
  |lon_dir = E |lon_deg = 45.27174|lon_min = |lon_sec = 
  |CoordAddon             = 
  |CoordScale             = 
 |размер карты страны     = 
 |размер карты региона    = 
 |размер карты района     = 
 |вид региона             = Марз
 |регион                  = Гехаркуник
 |регион в таблице        = Гехаркуник ёнксось {{!}} Гехаркуник
 |вид района              = 
 |район                   =
 |район в таблице         = 
 |вид общины              = 
 |община                  = 
 |община в таблице        = 
 |внутреннее деление      = 
 |вид главы               = велень-сядонь прявт
 |глава                   = Сулико Шушанян
 |дата основания          = 
 |первое упоминание       = 
 |прежние имена           = Надеждино
 |статус с                = 
 |покшолмазо              = 
 |вид высоты              = 
 |высота центра НП        = 
 |климат                  = 
 |официальный язык        = армянский
  |эрицятне               = 491
  |год переписи           = 2010
  |плотность              = 
  |агломерация            = 
  |национальный состав    = 
  |конфессиональный состав= 
  |этнохороним            = 
 |часовой пояс            = 
 |DST                     = 
 |телефонный код          = 
 |почтовый индекс         = 
 |почтовые индексы        = 
 |автомобильный код       =
 |вид идентификатора      = 
 |цифровой идентификатор  = 
 |категория в Commons     = 
 |сайт                    = 
 |язык сайта              = 
}}
'''Шоржа''' ({{lang-hy | Շորժա}}) - [[Армения|Армениянь]] [[Гехаркуник ёнкс|Гехаркуник ёнксонь]] эрзянь веле. 

Севан эрькесь ашти сэрей пандо ютксо, иневедень уровененть эйстэ кавто тёжа метрань сэрьсэ. Сонзэ кувалмозо сядо вайгельпеде ламо, келезэ колоньгемень вайгельпеде ламо.

Эрькенть чиресэ, пандоютконь апокшке лушмосо, сравтовсь Шоржа велесь. Тесэ эрить эрзят (1966).

Кавказтомбале умок уш эрить эрзят-мокшот. Седе кортыть ламо пандопрянь, каштомлатконь ды пандоютконь таркатнень лемест. Тесэ улить истят лемть: Кандрань Тоня, Пушкаалкс, Пандонерь ды ламо лият.

Кода ды зярдо Арменияв састь эрямо эрзят ды мокшот? Кодат велень-сядонь-политикань тувталт кармавтызь сынст покштяст-сыркаест кадомо чачома таркаст ды молеме эрямо Кавказ пандтнэнь томбалев?

Армения ССР-нь Куншка архивень управлениянь материалтнэ невтить, вана неть ломантне тей панезельть эрямо XIX пингень ниленьгеменце иетнестэ. Покштяст-бабаст панезельть Куншка Россиянь губерниятнестэ политикань тувталонь кисэ, бунтартельть.

Куншка Россиянь губерниятнестэ бунтарень мель марто ламо видийтнень-сокийтнень Сибирев ды Кавказтомбалев панемась ушодозель инязоронть Николай I указдонзо мейле, кона сёрмадозель 1839 иестэ. Неть васоло таркатнес политикань ёндо акемевикс видиень-сокиень панеманть ульнесть кавто целензэ.

Васенцесь — лоткавтомс видиень-сокиень волнениятнень ды бунттнэнь, конат калавтсть крепостной хозяйстванть ды инязоронь деапотической строенть. Омбоцесь — центральной губерниятнестэ Кавказтомбалев видиень-сокиень панеманть вельде, инязоронь виенькирдийтне арсесть кемекстамс тосонь оборонительной эсь пункттнэнь, конатнень лангс сеедьстэ кайсевкшнесть турецень племенатне.

Кавказтомбальксэнь видийтнень-сокийтнень пансть вийсэ, ломантнень чавность розгасо ды палкасо. Вана мезть Сятконь кореспондентрнэнь (сёрмадомань стилэнзэ коряс паряк Щеглов Александрнэнь) ёвтнесь Армения ССР-нь Красноселе буень Шоржа велень эрицясь Михаил Иванович Ларионов, конанень 1966-це иестэ кодгемень иеть ульнесть. Мерсь бодязо, келя, ёвтнекшнесь тензэ: — минек покштянок-сыркаенек панезельть тей икелень Самара губерниянь Бугуруслан уездэнь Вишка Толкан велестэ. Панемадо икеле инязоронь жандарматне, урядниктне ломантнень а весть пек чавнокшнызь плёткасо ды эрьва кода нарьгасть лангсост. Лиссь истямо тевгак: Казеев Василиень инязоронь жандарматне чавизь сардо марто илейсэ, мик рунгсонзо живой тарка эзь лиядокшно. Пек чавомадонть цёрась кулось ки лангсо.

Нарьгасть аволь ансяк цёратнень лангсо. Аволь седе аламо келя муцясть аватненьгак. Се шкастонть, зярдо чавсть Василий Козеевень, сонзэ нинть вензэ лангс пекстызь кельме кардс ды тень пингстэ эрьва мезес кемиця авантень мерсть:

— Тестэ эрейстэ те шкамс кияк эзь лисне. Тей пелеве шкане сакшны шайтян, кона повасы тезэнь пекстазь ломаненть.

Тандадоманть ды пелеманть эйстэ авась валскес шержейгадсь.

Кавказтомбалев видийть-сокийть панезельть Россиянь ламо губерниясто. Ютксост ульнесть Самара, Саратов, Пенза губерниянь эрзянь ды мокшонь зярыя велень эрицят.


== Лисьмапря ==
* Щеглов, Александр. КАВКАЗОНЬ ПАНДТНЭНЬ ТОМБАЛЕ... Сятко 1966 №2 лл. 55--60.

[[Category:Армениянь велеть]]
[[Category:Гехаркуник ёнксонь велеть]]
