{{UC}}
'''Чернова Ольга Александровна''', морыця (меццо-сопрано), тонавтыця.
 
==Эрямо пингезэ==
Чачсь [[1946 ие|1946-це иень]] [[Умарьков|умарьковонь]] 1-це чистэ Приморской краень Уссурийск ошсо. [[Мордовия Республикась|Мордовия Республикань]] заслуженной роботник ([[2000|2000]]).

Прядызе Мордовской государственной институтонть (1972), Саранонь музыкальной училищанть (1983, Н. А. Модановонь вокалонь класс).
1972 – 79-це иетнестэ – ВНИИИСэнь (Всесоюзный научно-исследовательский институт источников света им. А. Н. Лодыгина), «Электровыпрямитель» заводонь НИИнь инженер.

1980 – 84-це иетнестэ – Мордовской государственной филармониянь лекторийной группань солистка. 1984-це иестэ саезь – тонавтыця, [[1990 ие|1990-це иестэ]] саезь – воспитательной тевень коряс прявтонь полавтыця Саранонь музыкальной училищасо.

Черновань тонавтницянзо ютксо – Мордовия Республикань заслуженной артисттнэ Е. Ланцева, И. Учватова.

[[1980 ие|1980-це иетнестэ]] лиснесь Музыкальной комедиянь мордовской государственной театрань ([[1992 ие|1992-це иестэ]] саезь – Мордовия Республикань государственной музыкальной театра) спектаклятнесэ. Пек ёнсто налксизе Литовань Л. П. Кирюковонь «Литова» музыкальной драмасонть, [[1990 ие|1990-це иестэ]] – М. Н. Фоминэнь «Сияжар» операсонть Витовань партиянть, классической западноевропейской ды рузонь оператнесэ омбоце планонь партиятнень. Морыцянть концертэнь репертуарсонзо – арият, романст, вокалонь циклат, ютксост Р. Шуманонь «Любовь и жизнь женщины». Шкинемасонзо пек покш тарка саить Мордовиянь композитортнэнь произведенияст (конатнень-конатнень сон морынзе васенцеде).

Чернова выступась [[Казань ош|Казань]], [[Йошкар-ола ош|Йошкар-Ола]], [[Уфа|Уфа]], [[Чебоксары ош|Чебоксары]] оштнэсэ Поволжьянь ды Уралонь композитортнэнь музыкань фестивальсэ, истя жо Московсо Россиянь композиторонь союзонь 6-це съездэнь концерттнэсэ, истя жо республикань телевидениясо ды радиосо. Чернова – [[Беспалова–Еремеева Раиса Макаровна|Р. М. Беспалова-Еремееванень]], М. Н. Антонованень, Д. И. Еремеевнень ды лиянь шкинематненень алтазь чокшнень режиссёр ды ветиця. Трудицятнень самодеятельной художественной шкинемань эрьва кодамо фестивалень, «Белый снег на зелёном листе» ош ютконь фестивалень-пелькстамонь лауреат ды дипломант. «Одарённые дети», «Быть настоящим патриотом родины своей» ды лия пелькстамонь ды республиканской фестивалень ветиця, жюринь член. Культурань роботникень профсоюзонь Республиканской комитетэнь президиумонь член.

==Казнензэ==
Казезь Российской Федерациянь культурань министерствань ды Культурань роботникень Россиянь профсоюзонь Почётной грамотасо.
Ули Мордовия Республикань Прявтонть пельде Благодарностезэ.
 
==Литературась==
* История Мордовии в лицах : биогр. сб. Ковылкино, 2001. Кн. 4 ;
* Ситникова Н. Музыка сцены. Саранск, 2013 ;
* Мордовия, XX век: культурная элита : энциклопедич. справ.: в 2 ч. Ч. 2.

{{Lisj}}

[[Категория:Морыцят|Ч]]
