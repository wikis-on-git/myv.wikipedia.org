<!--{{Достопримечательность
|Тип=[[Городище]]
|Статус= {{Культурное наследие народов РФ|мини=1}}
}}-->
{{UC}}
'''Ош-Пандо''' (Сайнелень ош) — археологиянь, модань коряс ламонькирдань, памятник [[Сайнеле (Тумобуе)|Сайнелень]] вакссо [[Тумобуе|Тумобуесэ]], [[Мордовия]]со, минек эрадо икелень II, I тёжапингень  —  минек эрань I тёжапингень. Ашти серэй поров модань пшти лисевкс лангсо. Лиядсть эсь прянь идемань вачкавкст: модань пандо ды чувовкс. Кувалмозо 81 метра, келезэ - 44 метрат. П.Д.Степанов ваннызе сонзэ 1946—1949 иетнестэ. Ош-Пандо — те васенце ваннозь [[Балановской культурась|балановской культурань]] эрямонь таркась ([[бронзань пинге]]). Кое-кона содыдейтнень коряс — [[Фатьяновской культурась|фатьяновской культурань]]. <br>

Сон макссь лем те культурань периодизациянь шкантень. Таркастонть мукшновсть: кевень [[узере]]нь петь, ведень кирдема пельть артовкс марто, [[пиже]]нь [[пезэмкс]] пе. Ульнесть ваннозь ломанень эрямо таркатнеяк. Муезетнень ютксо [[Кшнинь пинге|кшнинь пингень]]: сёвонень ведень кирдема кедьёнкст, калонь кундамонь кедьёнкст, налонь кшнинь ды ловажасто теезь петь, «сюро марто кирпецть», штырьдемань кедьёнкст.<br>

Ош-Пандонь верьце модась кадовсь [[Именьковской культурась|именьковской культурань]] эрицятнень пельде: модасо чувозь эрямо таркатне ярсамопелень марто, чувозь варят товзюро марто, сокицянь-видицянь кедьёнкст (тарвазт, товзюронь яжамонь кевть), ушмотнень, алашасо ардыцянь кедьёнкст, кшнинь петь, сёвоньстэ ярсамонь кедьёнкст, эрьва-кодат тейтерьавань прянь мазылгавтыця тевть V—VII пингень. Муевксэтне кортыть Ош-Пандонь эрицятнень кезэрень эрзятнень марто сюлмамост ланга.


54.483615,46.502917 — Google картасо Ош-Пандонь невтема тешкст.

== Сёрмадовкстнэ ==
* Степанов П. Д. Ош Пандо.— Саранск, 1967.

== Лисьмапря==
* [[Энциклопедия Мордовия]], В. Н. Шитов.

{{Мордовская археология}}
{{ВС}}

[[Категория:Памятники археологии Мордовии]]
[[Категория:Городища России]]
[[Категория:Дубёнский район]]
