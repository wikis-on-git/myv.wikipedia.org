'''Винай-веле''' ({{Lang-ru|Спиридоновка}}) — [[Печкасонь Республикась|Печкасонь республикань]], Лениногорск буень эрзянь веле. Сови Зелёной Рощадо вельсоветэнь.

Велесь ашти кавто пандо ютксо, Шешма лень кавто берёксо. Кезерень шкасто сюлмазевсть велень куринка лемть: "Покш веле — левой берёксо, Томбале, сон жо рузкс «Арбузовка» — правой берёксо. Покш велесе улить «Вере пе» ды «Ало пе», Томбалень алопень кортыть «Ватракшвеле, Ватракшовка (рузкс)».

Винай-велесь теевсь XVIII пингень 50-цень иестэ. Од эрицятнэ састь Обранонь губерниясто. Те ульнесь Спиридоновонень буелемесь. Васня седее ламо велень эрицят кандсыль те буелем.

Винай-велесь те Лениногорск буень васенцэ эрзянь веле. Неть эрзятне ульнесь одкрещёнойтне, эль кемасть Инешкипазнэ. Те раськекемемась кадовсь ней велень лемсэ. Винай — эрзянь лемесь. Велесэ ули лисьмапря «Баба-каль» кезерень пингстэ сонендэ лем ульнесь «Баба-озкс», тосо ютавлизь бабань ды авань озкстнэ.

1861 иестэ велесэ ульнесь 129 кудот, 441 цёрат ды 447 ават, сестэ же Винай-велесь теевсь волостень куншкась.

1883 иестэ велесэ ульнесь 10 лавкат, кожевенной заводось, эрясь 1205 ломанть.

1910 иестэ аштесь 310 кудот, эрясть 1203 цёрат, 1184 ават, улесь церькува, кавто школат — земской ды церькувань приходонть. Базарось вторникстэ, волостень правления, земской станция, кавто мельницят, эрясь урядник. Паро модат — 3846 га, апаро модат — 66 га.

Ине Тетямасторонь войнасто фронтов тусть 232 ломанть, чавовсть войнасо 189 ломанть. 50-иене ИТВ-нь Изнявксонь велесе чапасть памятник Винай-велень чачозь ушмантнене.

[[Category:Эрзянь велеть]]
