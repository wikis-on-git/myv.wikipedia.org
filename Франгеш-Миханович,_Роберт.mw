{{Ломанесь}}
'''Роберт Франгеш-Миханович''' (хорв. ''Robert Frangeš-Mihanović'', чачсь [[1872 ие|1872]] [[ожоковонь 2 чи]]Сремска-Митровица — кулось [[1940 ие|1940 иестэ]] [[якшамковонь 12 чи]]  Загреб) — [[Хорватия Мастор|хорватонь]] кеврунгонтеий, неень шкань хорватонь ды югославонь кеврунгонь тееманть ушодыцякс-путыцякс,  XIX—XX пингетнень содавиксэв культурань шкидей.

== Эрямозо ды шкинемазо ==
''Роберт Франгеш-Миханович'' — Срем пельсусиясо чачозь. [[1889 ие]]стэ прядсь Загребэнь кедьсэ теемань училищанть. Мейле тонавтни Венасо,  Прикладной искусствань школасо (1889—1894 ии.) ды Изящной искусствань академисо, Отто Кёниг ды Карл Кундманонь (1894—1895 ии.) кеврунгонтеийтнень классно. Теде мейле тонавтсь Загребэнь Прикладной искусствань школасонть. Прядызе артонь тонавтнеманзо Франгеш-Миханович Парижсэ 1900—1901 иетнестэ, косо кармась содавиксэкс О.Роден ды М.Росс марто. Зярдо сась одов чачома тарка, тонавты Загребэнь Прикладной искусствань школасо (1907 иенть видс), мейле —  Загребэнь искусствань академиясо. Р.Франгеш-Миханович ульнесь ламо художественной акедемиянь улицякс ды Югославиянь томбалесеяк (саемс, Прагань Академиясо). Сон ульнесь Хорватонь артындейтнень Вейсэндявксонть (1897)  вейкекс теицятнень ютксо, «Lado»  фольклорной вейсэндявксонть (1904) ды Загребэнь Пек мазый искусствань академиянтьгак. Содавиксэв Франгеш-Михановичэнь тонавтницязо ульнесь сремской хорват Джоза Туркаль (Joza Turkalj, 1890—1943).

Р.Франгеш-Михановичэнь содавиксэв шкинемастонть эйстэ истят, кода Томиславонь хорватонь инязоронть алашасо кеврунгось, кона валозь 1928—1938 иетнестэ  ды путозь Загреб ошсо  Омбоце мирэнь торпингенть мейле, 1947 иестэ.

== Шкинемань артовкстнэ ==
<gallery>
Артовкс:Kralj Tomislav.jpg|Томиславонь инязоронтькеврунгось Загребе
Артовкс:Robert Frangeš Mihanović Arko.JPG|Арко
Артовкс:Robert Frangeš Mihanović Bački Hrvati.JPG|[[Бачка|Бачкань]] хорват 
Артовкс:Justicija Robert Franges Mihanovic HDA 090609.jpg|Юстиция
Артовкс:Filozofija Robert Frangeš Mihanović.JPG|Философия
</gallery>

== Лисьмапрят ==
{{Примечания}}

== Литературась ==
* Ilse Krumpöck: ''Die Bildwerke im Heeresgeschichtlichen Museum'', Wien 2004, S. 46-49.
[[Категория:Кулозь 1940 иестэ]]
[[Категория:Кулозь якшамковонь 12 чи]]
[[Категория:Чачозь 1872 иестэ]]
[[Категория:Чачозь ожоковонь 2 чи]]
[[Категория:Ломантне ловнома тешкскерьксэнть коряс]]
[[Категория:Ховатиянь кеврунгоньтеийть]]
[[Категория:Югославиянь кеврунгоньтеийть]]
[[Категория:Югославиянь академикть]]
