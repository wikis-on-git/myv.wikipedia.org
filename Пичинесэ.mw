'''Пичинесэ''' — эрзянь од ломанень [[налксемат|налксемась]]. Налксекшнить эйсэнзэ 8 — 14 иесэ эйкакшткак.

==Налксемань кой􏰀кирдатне==
Налксемась ютавтневи окольцянь луга лангсо эли келей улицясо. Налксемадо икеле паксянть лангс черькставить колмо кикст (конт). Куншкасо конось васенценть эйстэ ашти 5 м туро, колмоценть эйстэ — 15 м туро. Куншкасо кононть лангс черькстави кирькс, колмоценть удалов модас тонгови тарад, эрьва кодамо тюсонь парсейсэ наряжазь.
Налксицятне, сыненст мерить пичинеть, арсить парань-􏰀парань мельга􏰀 мельцек кедте кедьс кундазь. Васенце парась ашти васень кононть эйстэ 3 м туро.
Кирьксэнтень, кона теезь куншкасо консонть, сти удало ёндо налксицятненень одицясь, кона лемдезь кузокс.
Кузось кепедьсынзе кедензэ сёлмо лад􏰀 со ды эрязасто яходи эйсэст алов.
— Пичинеть, чиеде! — серьгеди сон. Парась, кона ашти весемеде удало, явови кавтов. Вейке налксицясь карми чиеме парасо аштицятнень ве ёнга, омбо􏰀 цесь — омбоце ёнга. Истя чиить конт􏰀нэнь трокс кузонть эйстэ ве ёнга.
Се шкас, зярс чиицятне а пачкодить куншка кононть видьс, кузось ашти апак черькаэсь таркасонзо. Зярдо чиицятне печтя􏰀 сызь куншкасо кононть, кузось каяви киньгак мельга, арси кундамс сонзэ. Бути те тееви тензэ, сестэ кундазесь ары кирьксэнтень тарказонзо, карми одицякс. Бути пичинетне ютасызь эсь кист парсте, сестэ сынь, колмоце кононтень апак лотксе, ютыть карадо􏰀каршо наряжазь тарадонть перька ды чиить мекев паксянть трокс. Кузось таго терявты кундамс киньгак эйстэст, ансяк а стувтнесы ладязь коенть: панемс чиицятнень мельга савкшны ан􏰀сяк куншкасо теезь киксэнть видьс. Зярдо чиицятне парсте ютасызь эсь кист, сынь одов арыть рядсек, ансяк аволь паратнень пес, а икелест, теке марто весе
налксицятне потыть ве эскелькс удалов. Бути кузось кундасы чиицятнень эйстэ вейкенть, сестэ кундазесь ары кузокс. А кузось тееви пичинекс, ды апак кунда пи􏰀
чиненть марто арыть васенце паракс. Кузось ары кирьксэнть потс, серьгеди:
— Пичинеть, чиеде!
Налксемась моли эрязасто, апак лот􏰀
ксе, кенярдозь.

== Сёрм. ==
Брыжинский Василий Сергеевич 2002: Сиянь рисьминеть. Мордовской книжной издательствась. Лл. 63-64.


[[Category:Эйкакшонь налксемат|П]]
[[Category:Эрзянь налксемат|П]]
[[Category:Налксемат|П]]
