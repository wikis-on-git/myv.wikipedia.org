'''Маар''' — ине тарка, кона теевсь кандымодасто; маар ланксо [[Эрзя|эрзятне]] ютавтыльть эрьва кодамо [[Пазнэнь кемемась|озномат]]. 

== Кува улить Маартне ==
Сеть таркатнесэ, косо ульнесь минек Покштянок-Покшаванок Эрямопаксясь–Масторост, неень шкас улить кандозь [[Мода|модасто]], вирь кужосо, лушмосо, [[Лей|лей]] чиресэ Март.

Истят Март вастневить Од Паксясояк, Равонть Томбале, ков савсь шаштомс–оргодемс минек Покштятнене, васняяк вийсэ-верьсэ Христианствас совавтомадонть, монастырьтнень ды помещиктнень кедьалов понгомадонть, те сехти казямо стака ризкстне пешксе пингетнестэ, минек раськенть вейке ризкс пельксэсь. [[Оренбургонь ёнкс|Оренбург ёнкссо]], Северной буйсэ ули '''Ознума лей''', конань ушодома [[Лисьмапря|лисьмаприненть]] чиресэ ули Маррашко ды содави сонсь Марось, куш малава вирьтне керязь ды модась соказь, ялатеке те Иневанькс тарканть сэрь-сулейтесь содави. Тесэ Озкстнэ ютавтневильть 20-це пингень ушодовома иетнестэяк. 

== Маар ды сонзэ смустезэ ==
Кодамо нильксэзэ Мар валонть, седе видестэ сонзэ эряви сёрмадомс ''Маар''. Нама мар валось вастневи рузонь кельсэяк, ды койкона келень тонавтыцятне ловить сонзэ славянонь кельстэ лисевксэкс, те а виде. Финно-угрань раськетнень кельсэ ули (''«маа», «муу», «мастор», «мланде»'') вал конань смустезэ мода, эрямо пакся, ''Аар''–вал юрось маряви канды истямо лув эрямонть нилькс. 

Ней ёвтасынек ''Маар'' валонть истя – Иньванькс тарка косо эрямось, ютазьпингенть, неень шканть, икелечинть марто, сюлмави соньсь [[Инешкипаз|Инешкипазонть]], Пертьпельксэнь кирдийтнень-аштийтнень ды Покштятнень-Покшаватнень эрьменть марто, нурькинестэ мертяно ''эрямопандо''. 

Кезерень шкане Покштянок терявтнесть теемс истят Маарт, Масторост весе буетнесэ. Мекс те эрявсь? Нама чарькодицясь-чарькодьсы. Ваньскавтомс весе Масторонть теемс вейке, вейсэнь раськень эрямо пандо-пакся. Кемекстамс-вейсэндямс буетнень, теемс кеме Раське ды Мастор, Чаньстямс тень Инешкипазонть Эрьмесэ, Покштятнень-Покшаватнень эрямо содамочинть сюпавчисэ, ды Пертьпельксэнть эвстьнень-вийтнень ёнксонь кирдийтнень-аштийтнень лезэчинь кандомасост.


[[Category:Эрзянь озкст|М]]
