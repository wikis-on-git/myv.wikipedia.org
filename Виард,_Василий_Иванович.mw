'''Ардеев, Василий Иванович'''(ВИАРД)(1907-1971) — [[Эрзянь кель|эрзянь]] кельсэ содавикс валморонь сёрмадей.


Чачсь В.Виард 1907 иень [[якшамков]]онь 2-це чистэ Пензань ёнкссонь Мокшанской буень Муромка велесэ бедной крестьянинэнь сеимясо. [[1918]] иестэ ушодовикс школанть прядомадо мейле васня важодсь кудоютконь тевсэ, мейле – ловномань кудонь заведующеекс. Обуцянь сехте неявикс ёнксось – содамочис свалкшань бажамось. 

Шкинемань кинзэ В.Виард ушодызеть XX пингень 20-це иетнестэ кода валморонь сёрмадей. Седее тов ушодсь сёрмадомо прозасо (повестень ды ёвтнемань пурнавксстне: «Чопода вестэ» (1934), «Иссяк ды течи» (1936). Истя жо сонензэ лемензэ марто сюлмавозь эрзянь литературасо приключениянь жанранть тевс нолдамось.

Эрзянь литературань историяс Виард совась кода эйкакшонь вальть паро сёрмадеекс. «Сярдо» эйкакшонь пурнавксонть 1962 иестэ нолдызе Детгизэсь. Рузонь кельсэ Мордовской книжной издательствась лиссть Виардонь «Сердитый козел», «Приключения Кеши», «Первое поручение» ёвнеманзо. 

«Кешань приключениянзо» повестьсэнть невтеви тайгань пейзажось. Ловныцянть сельме икеле стить Сибирень ёнксонь истят таркат, конатне толновтыть эсь мазычист, пингеде пингень вирень увтост, тайгань эрексиянь кондямо ванькс коштсост, судо варянь куцтиця тантей чинесэст.
Виардонь сёрмадовксонзо мальспааросо ловныть эйкакшткак, покшткак. Ламотьне эйстэст теевсть хрестоматийнойкс, тонавтневить школатнесэ. 



[[Category:Эрзянь сёрмадейть|В]]
[[Category:Эрзянь валморонь ладсийть|В]]
[[Category:Эрзянь Ине ломанть|В]]
